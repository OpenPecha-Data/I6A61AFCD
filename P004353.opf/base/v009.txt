༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1AC364
n/a
ImageGroup:
ISBN:
12PD17992
9787802535220
Title:
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
rje btsun chos kyi rgyal mtshan gyi gsung 'bum/
Author:
||n/a
n/a
gangs can khyad nor dpe tshogs/;268_281
Descriptor:
Original Publication:
Place:
Publisher:
pe cin/
krung go'i bod rig pa dpe skrun khang/
2012
Date:
Volume:
14
Total Volumes:
TBRC Pages:
In/a
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



གངས་ཅན་ཁྱད་ནོར།
།
༄༅། །རྗེ་བཙུན་ཆོས་ཀྱི་རྒྱལ་མཚན་གྱི་
གསུང་འབུམ་བཞུགས་སོ། །
་
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་གིས་བསྒྲིགས།
༄༅། །རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ་བཞུགས་སོ།།
༤ ༥ ༦
སྒྲི
H
IR
34
PRELUISTES
།
ལ
ཙ
ཁ༩A མ
ཀྲུང་གོའི་བོད་རིག་པ་དཔེ་



དེབ་དང་པོར། གྲུབ་མཐའ་དང་། དོན་བདུན་ཅུ། ས་ལམ། མཁས་གྲུབ་རིན་པོ་
ཆེའི་རྣམ་ཐར་བཅས།
དེབ་གཉིས་པར། ཚད་མ་རྣམ་འགྲེལ་གྱི་དོན་འགྲེལ་རྒྱལ་ཚབ་དགོངས་པ་རབ་
གསལ་བློ་གསལ་མགུལ་རྒྱན་དང་། འབྲས་རྟོག་གཉིས་པ་དང་གསུམ་པའི་མཐའ་དཔྱོད།
ལེའུ་བཞི་པའི་མཐའ་དཔྱོད། མཉན་བྱའི་ཟུར་བཀོལ། དེ༌
དེབ་གསུམ་པར། ལེགས་བཤད་སྐལ་བཟང་ཀླུ་དབང་གི་རོལ་མཚོ་ལས་སྐབས་དང་
པོའི་སྤྱི་དོན།
དེབ་བཞི་པར། སྐབས་གཉིས་པ་ནས་སྐབས་བཞི་པའི་བར་གྱི་སྤྱི་དོན།
དེབ་ལྔ་པར། སྐབས་ལྔ་པ་ནས་སྐབས་བརྒྱད་པའི་བར་དང་ཆོས་སྐུའི་སྤྱི་དོན།
དེབ་དྲུག་པར། སྐབས་དང་པོའི་མཐའ་དཔྱོད་མཁས་པའི་མགུལ་རྒྱན།
དེབ་བདུན་པར། སྐབས་གཉིས་པ་ནས་བརྒྱད་པའི་བར་དང་འགོག་སྙོམས་ཀྱི་
མཐའ་དཔྱོད། །
དེབ་ བརྒྱད་ པར། དྲང་ ངེས་ སྤྱི་དོན་རྒོལ་ ངན་ ཚར་ གཅོད་དང༌། དྲང་ངེས་
མཐའ་དཔྱོད། དགེ་འདུན་ཉི་ཤུའི་སྤྱི་དོན། དགེ་འདུན་ཉི་ཤུའི་མཐའ་དཔྱོད།
དེབ་དགུ་ པར། རྟེན་ འབྲེལ་ གྱི་ སྤྱི་ དོན་ དང༌ ། རྟེན་འབྲེལ་ གྱི་ ཐལ་ འཕྲེང་།
བསམ་གཟུགས་ཀྱི་མཐའ་དཔྱོད།
དེབ་བཅུ་པར། དབུ་མའི་སྤྱི་དོན།
དེབ་བཅུ་གཅིག་པར། དབུ་མ་འཇུག་པའི་མཐའ་དཔྱོད།
དེབ་བཅུ་གཉིས་པར། ཀར་ལན་ཀླུ་སྒྲུབ་དགོངས་རྒྱན། གོ་ལན་དང་ཤཱཀ་ལན།
དེབ་བཅུ་གསུམ་པར། འདུལ་བའི་སྤྱི་དོན།
དེབ་བཅུ་བཞི་པར། མཛོད་ཀྱི་སྤྱི་དོན་བཅས་བཞུགས་སོ། །
ལ
།



གངས་ཅན་ཁྱད་ནོར།
༄༅། །རྗེ་བཙུན་ཆོས་ཀྱི་རྒྱལ་མཚན་གྱི་
གསུང་འབུམ་བཞུགས་སོ། །
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་གིས་བསྒྲིགས།
དད་ནོར།
][55ཏོ
ཀྲུང་གོའི་བོད་རིག་པ་དཔེ་སྐྲུན་ཁང་།



责任编辑:聪博
图书在版编目(CIP)数据
杰尊确吉坚赞文集:全14册:藏文/(明)杰尊确吉
坚赞著,- - 北京:中国藏学出版社,2012.12
(慧宝系列丛书)
ISBN 978-7-80253-572-5
1.0杰… L.0杰… .0杰尊确吉坚赞(1469~1544)
- 文集 - 藏语2喇嘛宗 - 文集 - 藏语 V.0B946.6-53
中国版本图书馆CIP数据核字(2013)第008882号
慧宝丛书
杰尊确吉坚赞文集
第9/14卷
西藏色昭佛教古籍编委会整理
中国藏学出版社出版发行
(北京北四环东路131号)
北京洲际印刷有限责任公司印刷
开本:787mm× 1092mm 1/16 总印张:364.75
2012年12月第1版, 2012年12月第1次印刷
印数:0001-3000册
ISBN 978-7-80253-572-5/B.157
本文集定价(1-14册):728.00元



༄༅། །རྗེ་བཙུན་ཆོས་ཀྱི་རྒྱལ་མཚན་ཞབས། །



མདུན་དུ་སད་པ་ལ་ཕུགས་འདུད། །བད་ཡོད་དེ་དུས་བསམ་བལ་འགས། །རང་ལ་རྔ་བ་ཁ་
ནས་གནམ་ས་ འབབས་པའི་ཚུན་མཚེས་ཀྱི་གཉན་ཡབ༌གཉིས་ལས་གྲང་ཚུལ་ལོག་བཤས་ཙམ་
རབ་རའི་ལགསབ་མིག་གསས་གཞིརའབཅསན།དཔལ་བྱིན་པའི་དུང་རབས་གསནད་ས་ཞིབ་ལས་བབསལའོ་མལ་དགོ
པགནདམདཞཔསངའམ་རངསམ་
དེར་རྟེནpཚདཀྱིལNཔའི་མiབཤེསནཔས་མནལའངསརྒྱས
ཞེས་བྱུགས་པརབདཞདརཔེསབ་ཙམནགསོབདེཅིགྱིས།དུལ་བྱརིམཔད་མནཔརནཔ་ལསོས་པརམསལ་བམགྱུར་གྱིདཔ།
ག
སོ འབདམས་པ་དང་བློབྲིསད་པའཁོརརའདུརྒྱས།མདོཏུདག་རང་ प्रक्षेपण ནན་
ངཅན་དང་
འབདསབའཁསལའད།།འམདཔངས་མཁྱེན་བཞུགཏེར་ཆེན་སངས་དཔལ་ལྡན
ནམ་མནབསམ་མནན་
ལ་གུས་ཨའདུ། །ཐུབའསུན་གངས་རིནཙཱལགས་བར་ཞིག་ད ང་ནར་སློགས་ ག་ལ་ནར་གNཚམས་དག ། བདམར་ཞབས
འབུ། ཆོས་ཀུན་གཟིགས་པའི་རྣམརམིགང་ཡིན།མིགས་རྗེས་བའོལསོལ་འཛོམས།།ནུབ་ནསྣཔོ་གསུམ(གཔདགའབསེདབལར་རྣམ་དག་མེད་པས་བདག་
དཀ་ཆེན་ཚོགས་གཉིས་རིབནས་དོམས་རི་ཡིས་ཞིང་པརབསཞི%1མཚན་འདཔལ་བླམེར་མཁས་པའི་དགའz མདང་བཅས་པའི་བསལབས་པར།
པརབཨེསིའིལ་བ་རིགསRཁསཞིཔ།༢༥ssཞེ་རའི་ཆེན་རཀྱིRཔོར་བw།དཔལ་ཞིང་བབས་པ་ལདང་།བནལམའདཔོའི་ཞབསལ་ལུས་ངས8དུད།
དམལའང་བཙུགས་
ནདཞནསནམས}
།དར་དག༧སྐར་ནགཔ་བདབདག་
དཔནས།བདག་ལས་
གོང་འངས་འབུམ་གྱི་གདེངསཀས
ན་པའི་གདངས་ལནམཔའི་
ལཀྱི་འགནདགགལབ་
ནས་ཚལ།
ལྕམདངགང་ཞིགདངམིག་དམར་སོགས།
དཔ།་དཔངས་ཡིཡུལ་
སོ་
དཔལ་དགེའབབསཔསྙེདུདསངས་
མཁརྣམར་དམགོལ་བ་ཉལན་
བར་རང་ནའམསྐལབ་
hཤེས་པས་འབབྱེདགྲགས་པའི་གཞུང་།།རྣམའགྲེལ་ལེགས་པར་བཤད་པའི་གཏེར་ཆེན་པོ།།རྒྱལ་བ་དང་
TIEཞཔ@མགུལ་རྒྱན་ཞེས་བཁའདཔལ། གནད་རིགས་མི་འདྲབ་བཞི་སོདཔའིལེགས་པར
ལེཊརབཅས་བཞེས་བརྗོདདི། དེཡངང་མཎཞེས་པ་ལྟདངཔོད།རབ་དང་། གམཔོལསོང་ས
དུ་བྱས་ནས། རང་ཡུལ་གྱིའངོདོལ་པོའི་ཞིབའམ། རངབའཛིནཙྪ་ཀྱི་ཡུལ་ལམིབའི
ཞིནདབྱེ་བར་བྱ་དའདིརཚོསཔའི་བསྟན་བཅོས་ཉིདམརྣམའགྲེལདོན་འབྲེལ་ཚུ་ཚབ་དབྱེངམ་པ་རབ་བསལ་
སྐད་བཞཡོསརརའིམཚནམ། བྲམཎལ་ཀཀརིག་ཞེས་པ་བོད་སྐདདབན་ཆདམནལ་ཕྲིལ་
ཡི་ཉིདམེདཔར་ཁང་ལའང་རབRམས་ཚདེམའིསྐདང་དབྱེ་ཞེས་པ་གསོལང་གཔ་དང།
ཞེདལ་༢དིརཔས་བང་སོ་དང་མཆཞེསད༢རྣལུལད་ཟཔས། ང6དེའང་བཞེས་པངོན་
།འཁོར་ལོ་ཡིས།།ཐུབ་བསྟནསཆེནབཞིའི་དབངབསདཞིག།གཞོལགཞན་སྡེ་དབྲལསརྣམཚལག་སློབ་འཁོར་ལོས་བསྒྱུར་ཚུལ་དེའང།མངོན་དེའི་
ཚོས་དཔཎ དྲིམམེད།།འབདབུལརྣམ་པར༠ཅིངས་པ་ལས།། བདབམནབབབདགཁོརམངབཅསེལབ་ལགངམ་པད༌མའི་ཞབསལའདུད།།ཆོས་ཀྱི་གྲབས་བའིརིང་
ལུགསgནམེད།།ཁྱོད་ཀྱིས་ཕྱོགསའཉིས་པརབྱེར་ཞུསཞེསད་ཚུལ་བའམ་འདབ་ནམཉེས་བདདབས་ནབའི་དཔེང་གེའཚནབལའཛུང་ངམཆོསའཛིནཔརན་ལམམའུ་
ཐུབཔས།།ཞིང་འདིར་འཆད་རྩོད་རྩོམབའི་བྱ་བ་ཡིས།དབྱུགཔའིགནདབོགས་བཅུར་སྒྲིལབ་ལ་སོགས་མཁས་པའི་ཡོངན་གསེབ་ཀུནམཁྱེན་གཉིས་འཆེས་འཁྱེར་དབང་བཟང་དང་།།
མཁསབའི་དབང་པོ་དཔལ་འབྱོར་སྐྱོན་བྱུགཞབས།།སྦྱངས་དོན་ཡོད་དཔལ་ལྡནསེགས།།བཀའཕྲིནཅནའི་ཡོངས་འཛིནརྣམསཀའདས།སྐྱལ་དང་རྒྱལ་སྲསལང་ཚུལསྟོལན་ཚིགས།།དངོས་སྟེཊ་
ཀ་
།རྗེ་བཙུན་ཏཱམངམིགས་པ་མེད་པའི་ཐུགས་རྗེ་ཆེན་པོ་དང་ལྡནབ་རྣམས་ཀྱིཞབས་ཀྱིཔཧོལགུས་པཆེན་པོས་ཕྱག་འཚལམེད་འདིར་རྒྱསཔའི་བསྟནབཅོས་ཚད་མ་རྣམ་
ཀྱི་འབྲེལ་གྱི་དོནཐར་ལམ་གསལ་བྱེད་ཀྱིས་བཀྲལ་པ་ལས། གཞུང་སྤྱིའི་འཆད་ཚུལ་དང་། སྤྱི་དོནདགབགནསཉམསལ་དོགས་པ་བཅདབཞིངབཤད་པར་བྱ་བའཆོས་ཡིན་ནོ། །མཆན་དང
དཔེ་ཁྱདབཟང་པོསཁཅནཔའི།།ཟབ་ཅིངཅཆེའིལེགསཁའདསྐྱེགས་ཀྱི་གསུང་ཇི་སྙེད་ཆོས་ཀུན་གཟིགསཁའི་ཐུགས།།མཉམམེད་ཐུབབའི་དབངབོགཙུགགིསམཆོད།།ཚོགས
གཉིསགངས་རིའིསློལ་འདུས་བྱསནས།།ཐུབ་པའི་བསྟན་དང་བསྟནཔོ་ནམེདཅེས།།དངོས་སྟོབས་རིགས་པའི་ངར་ཆེར་སོགབ་སྐཁའཨི་ཆོས་ཀྱི་གྲགས་པཚུལ།།སྟེ་བངནམཛོདཔའིདགོཔ
དོན་ཡོངས་རྫོགས་པ།།དྲིམེད་རིགས་པའི་སྤྱན་ཕྱིས་ལེགསགཟིགསནས།།གཞུངདེབདམསབ་མཆོག་ཏུ་བདོམསམཛོད་བ།།སྒྲུབའིཉིམ་ལ་བལའདུད།།རིགས་ལམ་རྩིབས་སྟེལྡན་བའི་
གཅིག་བྱས་
|
བྱ། །ཏུས་པའི་བསྟན་བཅོས་ཚོདམརྣམའགྲིལཛིན་འབྲེལ་ཞུང་ཚབདགོངས་པ་རབ་གསལ་ཞེམཁའཕེད་དང་པོའི་
ཀརིའིསིཀུན་ལ་ཤེས་པ་གཅོད་པའདིའིརྗེབཙུན་ཆོས་ཀྱི་རྒྱཕམཚན་དཔལ་བཟང་བོའི་གསུང་མནལགས་སོ།
རྗེ་བཙུན་གསུང་འབུམ་གྱི་མ་ཕྱིའི་པར་རིས།



།
དཀར་ཆག ། །
..................(1)
སྦོ
..... (1)
...... (27)
རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོའི་གསུང་རྒྱུན་རྟེན་འབྲེལ་གྱི་སྤྱི་དོན་
ཀླུ་དབང་གི་རོལ་མཚོ་ཞེས་བྱ་བ་བཞུགས་སོ།། ..
མཐོང་ལམ་རྩེ་སྦྱོར་དེ་ཇི་ལྟར་སྒོམ་པའི་ཚུལ། .....
རྟེན་འབྲེལ་སྤྱིའི་རྣམ་གཞག་བཤད་པ། ..
ཞག་བཤད་པ།.…..........................…...........................(5)
སྐད་ཅིག་མའི་རྟེན་འབྲེལ་འདོད་པའི་ལུགས་བཤད་པ།.….…..
གནས་སྐབས་ཀྱི་རྟེན་འབྲེལ་འདོད་པའི་ལུགས་བཤད་པ། ..
རང་ལུགས་གཞག་པ། … …...
མ་རིག་པ་བཤད་པ།..
......…….....…........
རང་ལུགས་ལ་མ་རིག་པ་སྤྱིའི་རྣམ་གཞག་བཤད་པ།..
སྐབས་འདིར་བསྟན་གྱི་མ་རིག་པ་ལ་མཚན་ཉིད་དང་དབྱེ་བ་བཤད་པ། .
འདུ་བྱེད་ཀྱི་རྟེན་འབྲེལ་བཤད་པ།
(30)
རང་ལུགས་ལ་མཚན་ཉིད་དབྱེ་བ་ངོ་བོ་གང་ཡིན་དཔྱད་པ།
རྣམ་ཤེས་ཀྱི་རྟེན་འབྲེལ་བཤད་པ། ..
...…...(37)
མིང་གཟུགས་ཀྱི་རྟེན་འབྲེལ་བཤད་པ།..
.... (40)
སྐྱེ་མཆེད་དྲུག་ཅི་རིགས་པའི་རྟེན་འབྲེལ་བཤད་པ།
རེག་པའི་རྟེན་འབྲེལ་བཤད་པ།
ཚོར་བའི་རྟེན་འབྲེལ་བཤད་པ། .
སྲེད་པའི་རྟེན་འབྲེལ་བཤད་པ། ..
ཤར་
.........(29)
...….......…..(32)
....(41)
.....(41)
(41)
...(45)



OMA)
.....(45)
..….............(46)
..... (47)
.....(52)
......…...(57)
..........(59)
............(66)
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽ །
ལེན་པའི་རྟེན་འབྲེལ་བཤད་པ།
སྲིད་པའི་རྟེན་འབྲེལ་བཤད་པ།
སྐྱེ་བའི་རྟེན་འབྲེལ་བཤད་པ།.….
རྒ་ཤིའི་རྟེན་འབྲེལ་བཤད་པ། .......
..... (48)
བསྡུ་བ་བཤད་པ། ..
...... (50)
ཡན་ལག་བཅུ་གཉིས་སུ་གྲངས་ངེས་པའི་ཚུལ་བཤད་པ། .
ཡན་ལག་བཅུ་གཉིས་རྐྱེན་དུ་འགྱུར་ཚུལ། ....
ཚེ་དུ་ལ་རྫོགས་ཚུལ། -
ས་མཚུངས་ཀྱི་རྣམ་གཞག་བཤད་པ།...
ཇི་ལྟར་སྒོམ་ཚུལ།
རྟེན་འབྲེལ་གྱི་ཐལ་འཕྲེང་མཁས་པའི་མགུལ་རྒྱན་ཞེས་བྱ་བ་རྗེ་བཙུན་ཆོས་ཀྱི་རྒྱལ་མཚན་
དཔལ་བཟང་པོའི་གསུང་རྒྱུན་བཞིན་དུ་བཞུགས་སོ། །
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་བྱེ་བྲག་ཏུ་བཤད་པ།
གནས་སྐབས་ཀྱི་རྟེན་འབྲེལ་འདོད་པའི་ལུགས་བཤད་པ།
འབྲེལ་བ་ཅན་གྱི་རྟེན་འབྲེལ་འདོད་པའི་ལུགས་བཤད་པ།
རང་ལུགས་བཞག་པ་དང་བཤད་བྱའི་མདོ་འགོད་པ།…...
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དངོས་བཤད་པ། -
སོ་སོའི་དབྱེ་བསྡུ་བཤད་པ།
སོ་སོའི་ངོ་བོ་ངོས་བཟུང་ཚུལ་བཤད་པ། ….......
..…......(93)
མ་རིག་པའི་རྟེན་འབྲེལ་བཤད་པ། ..
འདུ་བྱེད་ཀྱི་རྟེན་འབྲེལ་བཤད་པ། .…………..
....(76)
དལ་བ
........... (80)
..........(83)
......(84)
...........(88)
.......(93)
...... (111)
.........(115)
-
2 -



དཀར་ཆག་
.......................….........................(129)
...... (130)
....(138)
…..(138)
རྣམ་ཤེས་ཀྱི་རྟེན་འབྲེལ་བཤད་པ།.….......................…..........….......…...…...(125)
མིང་གཟུགས་ཀྱི་རྟེན་འབྲེལ་བཤད་པ། ….
སྐྱེ་མཆེད་དྲུག་གི་རྟེན་འབྲེལ་བཤད་པ། ..
རེག་པའི་རྟེན་འབྲེལ་བཤད་པ།
........ (130)
ཚོར་བའི་རྟེན་འབྲེལ་བཤད་པ།.
......(130)
སྲེད་པའི་རྟེན་འབྲེལ་བཤད་པ།
.(137)
ལེན་པའི་རྟེན་འབྲེལ་བཤད་པ།
སྲིད་པའི་རྟེན་འབྲེལ་བཤད་པ།
སྐྱེ་བའི་རྟེན་འབྲེལ་བཤད་པ། ….
....(139)
རྒ་ཤིའི་རྟེན་འབྲེལ་བཤད་པ། …....
......(141)
བསྡུ་བ་བཤད་པ། ...
...... (142)
གྲངས་ངེས་པའི་ཚུལ་བཤད་པ། ..
རྐྱེན་དུ་འགྱུར་ཚུལ་བཤད་པ། -
ཚེ་དུ་ལ་རྫོགས་ཚུལ་བཤད་པ། .
........ (150)
ས་མཚུངས་པའི་རྣམ་གཞག་བཤད་པ། ..…..
.....(161)
ཇི་ལྟར་སྒོམ་པའི་ཚུལ་བཤད་པ། .
དེ་ལྟར་སྒོམ་པའི་ཕན་ཡོན་བཤད་པ། .
...(175)
བསྟན་བཅོས་མངོན་པར་རྟོགས་པའི་རྒྱན་འགྲེལ་པ་དང་བཅས་པའི་རྣམ་བཤད་རྣམ་པ་གཉིས་ཀྱི་
དཀའ་བའི་གནད་གསལ་བར་བྱེད་པ་ལེགས་བཤད་སྐལ་བཟང་ཀླུ་དབང་གི་
རོལ་མཚོ་ཞེས་བྱ་བ་ལས་བསམ་གཟུགས་སྤྱི་དོན་བཞུགས་སོ། །……….……………..…..(176)
འཇུག་སྒྲུབ་ཀྱི་མཚན་ཉིད་དང་དབྱེ་བ་ས་མཚམས། .…….…..
.........(146)
.....(149)
སྒོ
..........(174)
..... (176)
-3-



---(196)
...………..(198)
........... (203)
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གང་གིས་ཐོབ་བྱེད་ཀྱི་རྒྱུ་བཤད་པ་ལས་ཉེར་བསྡོགས་རྣམ་གཞག་སྤྱིར་བཤད་པ། ......(177)
བསམ་གཏན་དང་པོའི་ཉེར་བསྡོགས་ཀྱི་མཚན་ཉིད་དང་དབྱེ་བ་བཤད་པ། ….….....(178)
ཞི་གནས་སྒྲུབ་ཚུལ། ........…..............................….............…......….............…...(180)
ཞི་གནས་དང་ལྷག་མཐོང་གི་མཚན་ཉིད་དང་དབྱེ་བ་བཤད་པ།.…... .…......(184)
ལམ་དགུ་པོ་གང་དུ་གཏོགས་པར་བཤད་པ། ་་་་་་་ ...........(189)
གོང་སའི་དངོས་གཞིའི་སྙོམས་འཇུག་གི་མཚན་ཉིད་སོགས་བཤད་པ། ….……..…….….……….(190)
སྙོམས་འཇུག་ཉོན་མོངས་ཅན་གྱི་མཚན་ཉིད་དང་དབྱེ་བ་བཤད་པ། ….... ...........(192)
བསམ་གཏན་གྱི་ཡན་ལག་ལས་རྫས་བཏགས་ཀྱི་ཁྱད་པར་བཤད་པ། ..
ཡན་ལག་གི་ངོ་བོ་བཤད་པ།....
ཡན་ལག་གི་གྲངས་ངེས་བཤད་པ། .…….…...….…...
གཟུགས་མེད་ཀྱི་དམིགས་པ་བཤད་པ།
.........(205)
དེ་དག་སྒོམ་པའི་འབྲས་བུ་བཤད་པ། ……
...........(207)
དེ་ལྟར་ཐོབ་པའི་རྟགས་བཤད་པ། ….…….……...
ཐོབ་པ་པོའི་གང་ཟག་བཤད་པ།་་་་་
....……...(209)
ཚད་མེད་བཞི་བྱེ་བྲག་ཏུ་བཤད་པ།
རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོའི་གསུང་ཟིན་བྲིས་སུ་བཀོད་པ་ལས།
བསམ་གཟུགས་ཀྱི་མཐའ་གཅོད་བཞུགས་སོ། །
...............(242)
སེམས་རྟེན་བཤད་པ།.….....…..…...…....
......……....(252)
རང་ལུགས་ལ་བསམ་གཏན་གཟུགས་མེད་ཀྱི་དངོས་གཞིའི་སྙོམས་འཇུག་བཤད་པ།….………(267)
ཉེར་བསྡོགས་རྣམ་གཞག་སྤྱིར་བསྟན་པ། ......................... .............(269)
བསམ་གཏན་དང་པོའི་ཉེར་བསྡོགས་བྱེ་བྲག་ཏུ་བཤད་པ།..
.....(270)
... (208)
.............................(237)
，
བསམ་
- 4 -



དཀར་ཆག
བས
......(280)
བསམ་གཏན་དང་གཟུགས་མེད་ཀྱི་དངོས་གཞིའི་ངོ་བོ་ལ་དཔྱད་པ།
རང་ལུགས་ལ་བསམ་གཏན་དང་གཟུགས་མེད་དངོས་གཞིའི་ངོ་བོ་སོགས་བཤད་པ། .. .(302)
བསམ་གཟུགས་བརྒྱད་པོ་སོ་སོའི་ངོ་བོ་བཤད་པ། ...
............(305)
སྙོམས་འཇུག་ཉོན་མོངས་ཅན་བཤད་པ། ..
....(306)
བསམ་གཏན་སྙོམས་འཇུག་དག་པ་བ་དེ་བསྟན་པ།
..............(308)
སྙོམས་འཇུག་ཟག་མེད་བཤད་པ།......་
བསམ་གཏན་གྱི་ཡན་ལག་དང་སོ་སོའི་ངོ་བོ་ངོས་བཟུང་ཚུལ་བཤད་པ།......... .........(310)
............(310)
བསs
- 5 -



༄༅། །རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོའི་གསུང་རྒྱུན་
རྟེན་འབྲེལ་གྱི་སྤྱི་དོན་ཀླུ་དབང་གི་རོལ་མཚོ་ཞེས་
བྱ་བ་བཞུགས་སོ། །
མཐོང་ལམ་རྩེ་སྦྱོར་དེ་ཇི་ལྟར་སྒོམ་པའི་ཚུལ།
བླ་མ་དང་འཇམ་དཔལ་དབྱངས་ལ་ཕྱག་འཚལ་ལོ། །དུས་ཐམས་ཅད་དུ་རྗེས་སུ་
བཟུང་དུ་གསོལ། དེ་ལ་འདིར་མཐོང་སྤང་རྟོག་པའི་ས་བོན་གྱི་དངོས་གཉེན་བྱེད་
པའི་ཐེག་ཆེན་གྱི་བདེན་པ་མངོན་རྟོགས་དེ་ཉིད་ཇི་ལྟར་སྒོམ་པའི་ཚུལ་ལམ་སྤངས་པ་
ལ་དབང་བྱེད་ཚུལ་བཤད་པ་ལ། མདོ་ལས་གསུངས་ཚུལ་དང་། བསྟན་བཅོས་ཀྱི་
འགྲེལ་ཚུལ་གཉིས་ལས། དང་པོ་ནི། མཐོང་ལམ་རྩེ་སྦྱོར་གྱི་མདོར། ཕར་ཕྱིན་དྲུག་རེ་
རེ་ལ་གནས་ནས་གཞན་ལྔ་ལྔ་འཛིན་པར་གསུངས་པའི་ཤེར་ཕྱིན་ལ་གནས་ནས་བསམ་
གཏན་འཛིན་པའི་སྐབས་སུ། དེ་རྣམ་པར་ཐར་པ་བརྒྱད་དང་མཐར་གྱིས་གནས་པའི་
སྙོམས་པར་འཇུག་པ་དགུ་པོ་དེ་དག་ཆེས་རྣམ་པར་ཕྱེ་སྟེ་སེང་གེ་རྣམ་པར་བསྒྱིངས་
པའི་ཏིང་ངེ་འཛིན་ལ་སྙོམས་པར་འཇུག་གོ །ཏིང་ངེ་འཛིན་དེ་ལ་གནས་ནས་རྟེན་ཅིང་
འབྲེལ་བར་འབྱུང་(༢ན)བ་ལུགས་དང་མཐུན་པ་དང་ལུགས་དང་མི་མཐུན་པ་ལ་སོ་
སོར་རྟོགས་སོ། །དེ་ལ་ཡན་ལག་བཅུ་གཉིས་གང་དག་ཅེ་ན། རབ་འབྱོར་དེ་ལ་བྱང་
ཆེན་མ་རིག་པའི་རྐྱེན་གྱིས་འདུ་བྱེད་ཅེས་སོ་སོར་རྟོགས་སོ། །ཞེས་སོགས་གསུངས།
ཉི་སྣང་དང་ལེའུ་བརྒྱད་མ་དང། ཉི་ཁྲི་རྣམ་འགྲེལ་ལྟར་ན་དྲུག་ཚན་དྲུག་གི་མཐོང་ལམ་རྩེ་
སྦྱོར་དེ་ཉིད་འདིའི་སེངྒེ་རྣམ་བསྒྱིངས་ཀྱི་ཏིང་ངེ་འཛིན་ཡིན་ཏེ། དེ་གསུམ་ལས་དྲུག་
-1-



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཚན་དྲུག་གི་མདོ་མ་གཏོགས། འདི་ལ་མདོ་སྦྱོར་བ་མེད་པའི་ ཕྱིར། དག་ལྡན་ལས་
དྲུག་ཚན་དྲུག་གི་ཐ་མ་ལ་གནས་ནས་བསམ་གཏན་གྱི་བར་ལྔ་འཛིན་པར་མདོ་ལས་
གསུངས་པ་དེ་ཚིགས་བཅད་འདིས་བསྡུས་པ་དང༌། སེང་གེ་རྣམ་བསྒྱིངས་ནི་དྲུག་
ཚན་དྲུག་གི་མདོ་རྫོགས་པའི་འོག་ཏུ་ཐོད་རྒལ་གྱི་སྦྱོར་བ་ལ་བཤད་པའི་སེང་གེ་རྣམ་
བསྒྱིངས་དེ་ཡིན་པར་བཤད་པ་མི་འཐད་དེ། དྲུག་ཚན་དྲུག་གི་སྐབས་སུ་མདོ་ལས་
གསུངས་པ་ལྟར་སྔར་དྲངས་པ་དེ་ཉིད་ཚིགས་བཅད་དང་ཚིགས་ལྷུག་པའི་ཁྱད་པར་མ་
གཏོགས་ཇི་ལྟ་བ་བཞིན་འབྱུང་ཞིང་། དྲུག་ཚན་དྲུག་རྫོགས་རྗེས་སུ་གསུངས་པའི་སེངྒེ་
རྣམ་བསྒྱིངས་ཀྱི་སྐབས་སུ་རྟེན་འབྲེལ་ལ་རྟོགས་ཚུལ་མདོ་ལ་མེད་ (༢བ)པའི་ཕྱིར།
དེས་ན་སེང་གེ་རྣམ་བསྒྱིངས་ལ་གཉིས་གསུངས་པའི་དང་པོ་མཐོང་ལམ་རྩེ་སྦྱོར་ལ་
དབང་བའི་ཕྱིར་དང་། གཉིས་པ་ཐོད་རྒལ་ལ་འཇུག་པའི་ཆེད་དུ་ཡིན་ཏེ། དེ་ལྟར་དུ་
འཕགས་པ་དང་སློབ་དཔོན་གྱིས་བཞེད་པ་ཉིད་མདོ་དང་བསྟན་བཅོས་ཀྱི་དགོངས་པ་
ཡིན་པའི་ཕྱིར། མཐོང་ལམ་རྩེ་སྦྱོར་ཉིད་ལ་སྙོམས་པར་འཇུག་པ་ལ་སེང་གེ་རྣམ་
བསྒྱིངས་ལ་སྙོམས་པར་འཇུག་པའི་མིང་གིས་བསྟན་པ་ཡིན་ཏེ། དེ་ཉིད་ཡང་དང་ཡང་
དུ་སྒོམ་པར་བྱེད་དོ། །ཞེས་གསུངས་པའི་ཕྱིར། བརྒྱད་སྟོང་པར་ཤེར་ཕྱིན་ལ་གནས་
ནས་དང་པོ་ལྔའི་སྒོམ་པ་རྫོགས་པར་གསུངས་པ་དེས་གཞན་ལྔ་ལ་གནས་པ་ཡང་
མཚོན་པར་བྱས་ནས་མཐོང་ལམ་རྩེ་སྦྱོར་གྱི་མདོར་སྦྱར་ཞིང་། དེའི་འོག་ཏུ་ཐབས་
མཁས་པས་ཐམས་ཅད་སྒོམ་པ་ཡོངས་སུ་རྫོགས་པར་འགྱུར་ཏེ། བྱང་ཆེན་ཤེར་ཕྱིན་
ལ་སྤྱོད་པ་དེ་ལ་བདུད་ཀྱི་ལས་གང་ཅི་དག་འབྱུང་བར་འགྱུར་བ་དེ་དག་ཐམས་ཅད་
འབྱུང་བའི་ཚེ་རབ་ཏུ་ཤེས་པར་འགྱུར་ཏེ། ཞེས་གསུངས་པ་འདིའི་མདོ་ལ་རྒྱན་སྣང་དུ་
མཛད་དོ། ། །
གཉིས་པ་ལ་གསུམ་ལས། དང་པོ་ནི། མཐོང་ལམ་རྩེ་མོའི་ངོ་བོ་དེ་ཉིད་ཡང་དང་



09
ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ཡང་དུ་སྒོམ་པར་བྱེད་དེ་ཞེས་བར་སྐབས་ཀྱི་ཚིགས་སུ་བཅད་པས་གསུངས་པ་ཆོས་
ཅན། དགོས་པ་ཡོད་དེ། མཐོང་ལམ་རྩེ་སྦྱོར་དེ་ལ་རྟོགས་པ་རང་དབང་དུ་བྱ་བའི་ཆེད་
ཡིན་པའི་ཕྱིར། ཞེས་མཚམས་སྦྱོར་བ་ལ། དེ་ལ་དབང་དུ་བྱ་བའི་ཕྱིར་དེ་ཉིད་ཡང་དང་
ཡང་དུ་སྒོམ་པར་བྱེད་དོ་ཞེས་བར་སྐབས་ཀྱི་ཚིགས་སུ་བཅད་པས་གསུངས། ཞེས་
གསུངས།
གཉིས་པ་ནི། མདོ་དེའི་དོན་བཤད་པ་ལ། དེ་ནས་སེང་གེ་རྣམ་བསྒྱིངས་པའི། །
ཞེས་སོགས་གསུངས། གསུམ་པ་ནི། དེ་ཉིད་ཚིག་དོན་གྱི་སྒོ་ནས་འཆད་པ་ལ། མཐོང་
བའི་ལམ་ཐོབ་པའི་ཞེས་སོགས་གསུངས། འདི་ལ་ཡང་མཉམ་གཞག་གིས་བསྡུས་པའི་
མཐོང་ལམ་རྩེ་སྦྱོར་དང་། དེའི་རྗེས་ལ་ཐོབ་པའི་མཐོང་ལམ་རྩེ་སྦྱོར་གཉིས་ལས། དང་
པོ་དེ་སྟོན་པ་ལ། དེ་ནས་སེང་གེ་རྣམ་བསྒྱིངས་པའི། །ཏིང་ངེ་འཛིན་ལ་སྙོམས་ཞུགས་
ནས། ཞེས་དང་། མཐོང་བའི་ལམ་ཐོབ་པའི་རྣལ་འབྱོར་པ་དེ་ཉོན་མོངས་པ་དང་ཤེས་
བྱའི་སྒྲིབ་པའི་འཇིགས་པ་མེད་པའི་ཕྱིར་ཏིང་ངེ་འཛིན་སེང་གེ་རྣམ་བསྒྱིངས་པ་ལ་
ཞུགས་ནས། ཞེས་གསུངས། གཉིས་པ་དེ་སྟོན་པ་ལ། རྟེན་ཅིང་འབྲེལ་འབྱུང་ལུགས་
མཐུན་དང་། །(༣ན)ལུགས་མི་མཐུན་ལ་རྟོགས་པར་བྱེད། །ཅེས་དང་། དུས་ཕྱིས་རྟེན་
ཅིང་འབྲེལ་པར་འབྱུང་བ་ལ་མ་རིག་པའི་རྐྱེན་གྱིས་འདུ་བྱེད་རྣམས་སོ། །ཞེས་བྱ་བ་ལ་
སོགས་པ་ལུགས་དང་མཐུན་པ་དང་། སྐྱེ་བ་འགགས་པས་རྒ་ཤི་འགག་གོ་ཞེས་བྱ་བ་
ལ་སོགས་པ་ལུགས་དང་མི་མཐུན་པར་ཡང་དག་པར་རྟོག་གོ །ཞེས་གསུངས། །
འདིའི་སྐབས་སུ་གཞུང་དོན་དང༌། མཐའ་དཔྱད་པ་གཉིས་ལས། དང་པོ་ལ།
མཐོང་ལམ་རྩེ་སྦྱོར་ལ་གནས་པའི་སེམས་དཔའ་ཆོས་ཅན། སྤངས་པ་ལ་དབང་བྱེད་
པའི་བྱེད་ལས་དང་ལྡན་པ་ཡིན་ཏེ། མཉམ་གཞག་ཏུ་སེང་གེ་རྣམ་པར་བསྒྱིངས་པའི་
ཏིང་ངེ་འཛིན་ལ་སྙོམས་པར་ཞུགས་ནས། དེའི་རྗེས་ཐོབ་ཏུ་རྟེན་འབྲེལ་ལུགས་མཐུན་



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
དང་ལུགས་མི་མཐུན་ལ་རྟོགས་པའི་བདེན་པ་མངོན་རྟོགས་ལ་གནས་པའི་སེམས་
དཔའ་ཡིན་པའི་ཕྱིར། མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའ་ཆོས་
ཅན། སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་འཇུག་པ་ཡིན་ཏེ།
ཤེས་སྒྲིབ་ཀུན་བརྟགས་ཀྱི་ས་བོན་དངོས་སུ་སྤངས་པའི་སྒོ་ནས་མཐོང་སྤངས་སྒྲིབ་
གཉིས་ཀྱི་འཇིགས་པ་མེད་པའི་བདེན་པ་མངོན་རྟོགས་ལ་གནས་པའི་སེམས་དཔའ་
ཡིན་པའི་ཕྱིར། བྱང་སེམས་མཐོང་ལམ་པ་ཆོས་ཅན། རྗེས་ཐོབ་ཏུ་རྟེན་འབྲེལ་ལུགས་
མཐུན་དང་ལུགས་མི་མཐུན་ལ་རྟོགས་པར་བྱེད་པ་ཡིན་ཏེ། བདེན་བཞིའི་གནས་ཚུལ་
ཁོང་དུ་ཆུད་པའི་བདེན་པ་མངོན་རྟོགས་ལ་གནས་པའི་སེམས་དཔའ་ཡིན་པའི་ཕྱིར།
ཁ་ཅིག་མཐོང་ལམ་རྣམ་གྲོལ་ལམ་ལ་གནས་པའི་སེམས་དཔའ་དེས་མཉམ་གཞག་ཏུ་
སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་མཉམ་པར་བཞག་པ་ཆོས་ཅན། དགོས་
པ་ཡོད་དེ། མཐོང་སྤང་སྒྲིབ་གཉིས་ཀྱི་འཇིགས་པ་མེད་པར་བྱ་བའི་ཆེད་ཡིན་པའི་
ཕྱིར། བྱང་སེམས་མཐོང་ལམ་པས་རྗེས་ཐོབ་ཏུ་རྟེན་འབྲེལ་ལུགས་མཐུན་དང་ལུགས་
མི་མཐུན་ལ་རྟོགས་པ་ཆོས་ཅན། དགོས་པ་ཡོད་དེ། བདེན་བཞིའི་གནས་ཚུལ་ཁོང་དུ་
ཆུད་པར་བྱ་བའི་ཆེད་ཡིན་པའི་ཕྱིར། ཞེས་ཟེར་བ་མི་འཐད་དེ། མཐོང་ལམ་རྣམ་གྲོལ་
ལམ་ལ་གནས་པའི་སེམས་དཔའ་དེས་མཐོང་སྤངས་སྒྲིབ་གཉིས་སྤངས་ཟིན་པའི་ཕྱིར་
དང་། བྱང་སེམས་མཐོང་ལམ་པས་བདེན་བཞིའི་གནས་ཚུལ་ཁོང་དུ་ཆུད་ཟིན་(༣བ)
པའི་ཕྱིར། རོང་ཊིཀ་པ་ན་རེ། སྐབས་འདིའི་སེང་གེ་རྣམ་བསྒྱིངས་ཀྱི་ཏིང་ངེ་འཛིན་དེ་
སྒོམ་ལམ་རྩེ་སྦྱོར་ཡིན་ཏེ། དེ་ནས་སེང་གེ་རྣམ་བསྒྱིངས་པའི། ཞེས་པ་དེ་ནས་དེ།
མཐོང་ལམ་རྩེ་སྦྱོར་བསྟན་ཟིན་པ་དེ་ནས་སྒོམ་ལམ་རྩེ་སྦྱོར་འཆད་ཅེས་པའི་དོན་ཡིན་
པའི་ཕྱིར། ཞེས་ཟེར་བ་མི་འཐད་དེ། དེ་ལ་དབང་དུ་བྱ་བའི་ཕྱིར་དེ་ཉིད་ཡང་དང་ཡང་
དུ་སྒོམ་པར་བྱེད་དོ། །ཞེས་བར་སྐབས་ཀྱི་ཚིགས་སུ་བཅད་པས་གསུངས་པ་ཞེས་
- 4 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
དང་། ཐོད་རྒལ་གྱི་མཚམས་སྦྱོར་དུ། དེ་ལྟར་མཐོང་བའི་ལམ་བརྗོད་ནས། ཞེས་
གསུངས་པའི་ཕྱིར། །
རྟེན་འབྲེལ་སྤྱིའི་རྣམ་གཞག་བཤད་པ། །
གཉིས་པ་ལ། རྟེན་འབྲེལ་སྤྱིའི་རྣམ་གཞག་བཤད་པ་དང་། ཀུན་ནས་ཉོན་མོངས་
ཕྱོགས་ཀྱི་རྟེན་འབྲེལ་བྱེ་བྲག་ཏུ་བཤད་པ་གཉིས་ལས། དང་པོ་ལ། མཚན་ཉིད། དབྱེ་
བ། ཟབ་པའི་རྒྱུ་མཚན། སྒྲ་དོན་དང་བཞི་ལས། དང་པོ་ནི། རང་གི་ཆ་ཤས་ལ་ལྟོས་
ནས་གྲུབ་པ། རྟེན་འབྲེལ་གྱི་མཚན་ཉིད། གཞི་གྲུབ་ན་རྟེན་འབྲེལ་ཡིན་པས་ཁྱབ་སྟེ།
གཞི་གྲུབ་ན་རྟེན་ཅིང་འབྲེལ་བར་འབྱུང་བ་ཡིན་པས་ཁྱབ་པའི་ཕྱིར་ཏེ། རྩ་ཤེ་ལས།
གང་ཕྱིར་རྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་པ། །དེ་ཕྱིར་སྟོང་པ་མ་
ཡིན་པའི། །ཆོས་འགའ་ཡོད་པ་མ་ཡིན་ནོ། །ཞེས་གསུངས་པའི་ཕྱིར། །
གཉིས་པ་ནི། སྤྱིར་རྟེན་འབྲེལ་ལ་དབྱེ་ན། ངོ་བོ་ལ་ལྟོས་པའི་རྟེན་འབྲེལ་
དང་། ཐ་སྙད་རྣམ་འཇོག་གི་རྟེན་འབྲེལ་གཉིས་ལས། དང་པོ་ནི། མེ་ལ་བརྟེན་ནས་དུ་
བ་འབྱུང་བ་དང་། ས་བོན་ལ་བརྟེན་ནས་མྱུ་གུ་འབྱུང་བ་ལྟ་བུ། གཉིས་པ་ནི། ཕ་རི་ལ་
ལྟོས་ཏེ་ཚུ་རི་འཇོག་པ་དང་། རིང་པོ་ལ་ལྟོས་ཏེ་ཐུང་དུ་འཇོག་པ་ལྟ་བུའོ། །ཡང་དེ་ལ་
འདུས་བྱས་ཀྱི་རྟེན་འབྲེལ་དང་འདུས་མ་བྱས་ཀྱི་རྟེན་འབྲེལ་གཉིས་ལས། རང་གི་རྒྱུར་
གྱུར་པའི་རྐྱེན་གསུམ་ཀ་ལས་བྱུང་བ་གང་ཞིག །རང་གི་ཆ་ཤས་ལ་ལྟོས་ནས་གྲུབ་པ།
དང་པོ་མཚན་ཉིད། དེ་ལ་དབྱེ་ན་ཕྱིའི་རྟེན་འབྲེལ་དང་། ནང་གི་རྟེན་འབྲེལ་གཉིས།
རྒྱུད་ཀྱིས་མ་བསྡུས་པ་གང་ཞིག །རང་གི་ཆ་ཤས་ལ་ལྟོས་ནས་གྲུབ་པ། དང་པོ་མཚན་
ཉིད། དཔེར་ན་སྣོད་ཀྱི་འཇིག་རྟེན་ལྟ་བུ། རྒྱུད་ཀྱིས་བསྡུས་པ་གང་ཞིག །རང་གི་ཆ་
ཤས་ལས་ལྟོས་ནས་གྲུབ་པ། གཉིས་པའི་མཚན་ཉིད། དཔེར་ན། བཅུད་ཀྱི་སེམས་
- 5 -



iH)
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼ཚ༽
ཅན་ལྟ་བུ། ཡང་དེ་ལ་དབྱེ་ན། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དང་། རྣམ་
བྱང་(༤ན)ཕྱོགས་ཀྱི་རྟེན་འབྲེལ་གཉིས་སུ་ཡོད། རྣམ་བྱང་ཕྱོགས་ཀྱི་བདེན་པ་གང་
ཞིག །རང་གི་ཆ་ཤས་ལ་ལྟོས་ནས་གྲུབ་པ། གཉིས་པའི་མཚན་ཉིད། དཔེར་ན།
འགོག་ལམ་གཉིས་པོ་ལྟ་བུའོ། །ཡང་རྟེན་འབྲེལ་གྱི་རབ་དབྱེ་བརྒྱད་དུ་ཀུན་བཏུས་
ལས་གསུངས་ཏེ། དེ་ཉིད་ལས། རབ་ཏུ་དབྱེ་བས་ཇི་ལྟ་བུ་ཞེ་ན། རྣམ་པར་ཤེས་པ་
འབྱུང་བའི་རབ་ཏུ་དབྱེ་བ་དང་། འཆི་འཕོ་བ་དང་། སྐྱེ་བའི་རབ་ཏུ་དབྱེ་བ་དང༌། །ཕྱིའི་
ལོ་ཏོག་འབྱུང་བའི་རབ་ཏུ་དབྱེ་བ་དང་། འཇིག་པ་དང་འཆགས་པའི་རབ་ཏུ་དབྱེ་བ་
དང༌། ཟས་ཀྱི་བསྟན་རབ་ཏུ་དབྱེ་བ་དང་། འདོད་པ་དང་མི་འདོད་པའི་འགྲོ་བ་རྣམ་
པར་འབྱེད་པའི་རབ་ཏུ་དབྱེ་བ་དང་། རྣམ་པར་དག་པའི་རབ་ཏུ་དབྱེ་བ་དང་། མཐུ་
སྟོབས་ཀྱི་རབ་ཏུ་དབྱེ་བས་ཀྱང་རབ་ཏུ་དབྱེ་བར་བལྟའོ། །ཞེས་འབྲས་བུ་གཙོ་བོར་
གྱུར་པའི་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་གྱི་དབང་དུ་བྱས་པ་དང་རྒྱུ་གཙོ་
བོར་གྱུར་པའི་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་གྱི་དབང་དུ་བྱས་པའི་རབ་
དབྱེ་བརྒྱད་དུ་གསུངས་ པའི་ ཕྱིར། གསུམ་པ་ནི། འདུས་བྱས་ཀྱི་རྟེན་འབྲེལ་རྣམས་
ཆོས་ཅན། ཁྱད་ཆོས་ལྔའི་སྒོ་ནས་ཟབ་པ་ཡིན་ཏེ། རྒྱུས་ཟབ། མཚན་ཉིད་ཀྱིས་ཟབ། སྐྱེ་
བས་ཟབ། གནས་པས་ཟབ། འབྱུང་བས་ཟབ་པའི་ཕྱིར། དང་པོ་གྲུབ་སྟེ། དེ་རྣམས་རྒྱུ་
མེད་དང་བློ་སྔོན་དུ་གཏོང་བའི་བྱེད་པ་པོ་མེད་ཀྱང་བློ་བུར་དུ་འབྱུང་བའི་ཕྱིར། གཉིས་
པ་གྲུབ་སྟེ། གང་ཟག་གི་བདག་གིས་སྟོང་ཡང་གང་ཟག་གི་བདག་ཏུ་ཡོད་པ་ལྟར་སྣང་
བའི་རྟེན་འབྲེལ་ཡིན་པའི་ཕྱིར། གསུམ་པ་གྲུབ་སྟེ། རྐྱེན་གཞན་ལ་རག་ལས་ཏེ་མ་
འདྲེས་པར་འབྱུང་ཡང་རྐྱེན་དེ་དག་གི་བློ་སྔོན་དུ་བཏང་སྟེ་བྱེད་པ་མེད་པའི་ཕྱིར། བཞི་
པ་གྲུབ་སྟེ། སྐད་ཅིག་རེ་རེ་ལ་འཇིག་ཀྱང་གནས་པ་ལྟར་སྣང་བའི་ཕྱིར། ལྔ་པ་གྲུབ་སྟེ།
རང་གི་རྒྱུ་ལས་འབྱུང་ཡང་བདག་གཞན་ལ་སོགས་པ་འབྱུང་ཚུལ་གྱི་མཐའ་བཞིའི་སྒོ་
- 6 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ནས་བརྟགས་ན་རྟོགས་པར་དཀའ་བའི་ཕྱིར། དེ་ལྟར་ཡང་། ཀུན་བཏུས་ལས། ཟབ་
པས་ཇི་ལྟ་བུ་ཞེ་ན། རྒྱུས་ཟབ་པ་དང་། མཚན་ཉིད་ཀྱིས་ཟབ་པ་དང་། སྐྱེ་བས་ཟབ་པ་
དང་། གནས་པས་ཟབ་པ་དང༌། འབྱུང་བས་ཟབ་པ་ལྟ་བུའོ། །ཞེས་གསུངས་པའི་ཕྱིར།
བཞི་པ་ནི། སྣོད་བཅུད་ཀྱི་འཇིག་རྟེན་རྣམས་ཆོས་ཅན། ཁྱོད་ལ་རྟེན་འབྲེལ་ཞེས་
བརྗོད་པའི་རྒྱུ་མཚན་ཡོད་དེ། བརྟེན་པའམ། འཕྲད་པའམ། ལྟོས་ནས་གྲུབ་པའི་རྒྱུ་
མཚན་(༤བ)གྱིས་དེ་ལྟར་བརྗོད་པའི་ཕྱིར། དེ་ཡང་རྟེན་འབྲེལ་སྐད་དོད། ཀྲ་ཏྲི་ཀྲ་ཡ་ས་
མུད་པ་ཏ་ཞེས་འབྱུང་བའི་ཀྲ་ཏྲི་ཀྲ་ཡ་བརྟེན་པ་དང་འཕྲད་པ་དང་ལྟོས་པ་ལ་འཇུག་ཅིང་།
ས་མུད་པ་ཏ་འབྱུང་བ་ལ་འཇུག་པའི་ཕྱིར། ཀུན་བཏུས་ལས། རྟེན་འབྲེལ་གྱི་སྒྲ་དོན་
བཅུ་གཅིག་ཏུ་གསུངས་ཏེ། དེ་ཉིད་ལས། དོན་ཇི་ལྟ་བུ་ཞེ་ན། བྱེད་པ་པོ་མེད་པའི་དོན་
ནི་རྟེན་ཅིང་འབྲེལ་བར་འབྱུང་བའི་དོན་དང༌། རྒྱུ་དང་བཅས་པ་ལ་འབྱུང་བའི་དོན་དང་།
སེམས་ཅན་མེད་པའི་དོན་དང་། གཞན་གྱི་དབང་གིས་དོན་དང་། གཡོ་བ་མེད་པའི་
དོན་དང༌། མི་རྟག་པའི་དོན་དང་། སྐད་ཅིག་མའི་དོན་དང་། རྒྱུ་དང་འབྲས་བུ་རྒྱུན་མི་
འཆད་པའི་དོན་དང་། རྒྱུ་དང་འབྲས་བུ་མཐུན་པའི་དོན་དང་། རྒྱུ་དང་འབྲས་བུ་སྣ་
ཚོགས་པའི་དོན་དང་། རྒྱུ་དང་འབྲས་བུ་སོ་སོར་ངེས་པའི་དོན་གྱི་རྟེན་ཅིང་འབྲེལ་བར་
འབྱུང་བའི་དོན་ནོ། །ཞེས་གསུངས་པའི་ཕྱིར། དེ་ལྟར་སྒྲ་དོན་བཅུ་གཅིག་གསུངས་
པའི་རྒྱུ་མཚན་ཡོད་དེ། མི་རྟག་པ་དང་། སྡུག་བསྔལ་བ་དང༌། སྟོང་པ་དང་། བདག་
མེད་པའི་དོན་བཞི་སྟོན་པར་འདོད་ནས་དེ་ལྟར་གསུངས་པའི་ཕྱིར་ཏེ། དང་པོས་སྟོང་
པའི་དོན་དང་། གསུམ་པས་བདག་མེད་པའི་དོན་དང༌། ཐ་མ་གསུམ་གྱིས་སྡུག་བསྔལ་
བའི་དོན་དང་། ལྷག་མ་དྲུག་གིས་མི་རྟག་པའི་དོན་བསྟན་པའི་ཕྱིར་རོ། ། །
གཉིས་པ་ལ། སྐད་ཅིག་མའི་རྟེན་འབྲེལ་འདོད་པའི་ལུགས། གནས་སྐབས་ཀྱི་
རྟེན་འབྲེལ་འདོད་པའི་ལུགས། འབྲེལ་བ་ཅན་གྱི་རྟེན་འབྲེལ་འདོད་པའི་ལུགས། རང་
-7-



OA)
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ལུགས་དང་བཞི་ལས།
སྐད་ཅིག་མའི་རྟེན་འབྲེལ་འདོད་པའི་ལུགས་བཤད་པ།
དང་པོ་ནི། རང་སྡེ་ཁ་ཅིག །རྟེན་འབྲེལ་ཡན་ལག་བཅུ་གཉིས་པོ་དུས་སྐད་ཅིག་
མ་གཅིག་ལས་གྲུབ་པ་ཡིན་ཏེ། འདོད་ཆགས་ཀྱིས་ཀུན་ནས་བསླང་སྟེ་སེམས་ཅན་གྱི་
སྲོག་བཅད་པའི་ཚེ། དེའི་གནས་སྐབས་ཀྱི་རྨོངས་པ་གང་ཡིན་པ་དེ་མ་རིག་པའི་རྟེན་
འབྲེལ། དེའི་གནས་སྐབས་ཀྱི་སེམས་པ་གང་ཡིན་པ་དེ་འདུ་བྱེད་ཀྱི་རྟེན་འབྲེལ། དེའི་
གནས་སྐབས་ཀྱི་དངོས་པོ་རྣམས་སོ་སོར་རིག་པ་གང་ཡིན་པ་དེ་རྣམ་ཤེས་ཀྱི་རྟེན་འབྲེལ།
དེའི་གནས་སྐབས་ཀྱི་ཕུང་པོ་ལྔ་པོ་དེ་མིང་གཟུགས་ཀྱི་རྟེན་འབྲེལ། དེའི་གནས་སྐབས་
ཀྱི་ཕུང་པོ་ལྔ་ལ་ཡོད་པའི་དབང་པོ་དྲུག་པོ་དེ་སྐྱེ་མཆེད་དྲུག་གི་རྟེན་འབྲེལ། དེ་རྣམས་
འདུས་པ་རེག་(༥ན)པའི་རྟེན་འབྲེལ། རེག་པ་ཉམས་སུ་མྱོང་བ་ཚོར་བའི་རྟེན་འབྲེལ།
ཚོར་བ་བདེ་བ་ལ་ཆགས་པའི་སྲེད་པ་དེ་སྲེད་པའི་རྟེན་འབྲེལ། སྲེད་པ་དེ་དང་མཚུངས་
ལྡན་གྱི་ཀུན་ནས་དཀྲིས་པ་དེ་ལེན་པའི་རྟེན་འབྲེལ། དེའི་གནས་སྐབས་ཀྱི་ལུས་ངག་
གི་བྱ་བ་དེ་སྲིད་པའི་རྟེན་འབྲེལ། དེ་རྣམས་སྐྱེས་པ་སྐྱེ་བའི་རྟེན་འབྲེལ། དེ་རྣམས་སྨིན་
པ་དགའ་བའི་རྟེན་འབྲེལ། དེ་རྣམས་ཞིག་པ་ཤི་བའི་རྟེན་འབྲེལ་དུ་འཇོག་པའི་ཕྱིར།
དེ་ལྟ་བུ་དེ་ལ་སྐད་ཅིག་མའི་རྟེན་འབྲེལ་ཞེས་བརྗོད་པའི་རྒྱུ་མཚན་ཡོད་དེ། དེ་བཅུ་
གཉིས་པོ་དུས་སྐད་ཅིག་མ་གཅིག་ལ་གྲུབ་པས་དེ་ལྟར་བརྗོད་པའི་ཕྱིར། །
གནས་སྐབས་ཀྱི་རྟེན་འབྲེལ་འདོད་པའི་ལུགས་བཤད་པ། །
གཉིས་པ་ནི། ཁ་ཆེ་བྱེ་བྲག་སྨྲ་བ་ན་རེ། ཁོ་བོ་ཅག་གནས་སྐབས་ཀྱི་རྟེན་འབྲེལ་
འདོད་པ་ཡིན་ཏེ། ཚེ་སྔ་མ་ནས་འདིར་འོང་འདི་ནས་ཕྱི་མར་འགྲོ་བའི་ཚེ་གསུམ་ལ་
-8-



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
རྫོགས་པའི་རྟེན་འབྲེལ་ཡན་ལག་བཅུ་གཉིས་ལྟ་བུ་ལ་མཚོན་ན། ཚེ་སྔ་མ་ནས་འདིར་
འོང་བར་བྱེད་པའི་ལས་ཀུན་ནས་སློང་བར་བྱེད་པའི་གནས་སྐབས་ཀྱི་ཕུང་པོ་ལྔ་པོ་དེ་
མ་རིག་པའི་རྟེན་འབྲེལ། དེ་འདྲའི་ལས་གསོག་པར་བྱེད་པའི་གནས་སྐབས་ཀྱི་ཕུང་པོ་
ལྔ་པོ་དེ་འདུ་བྱེད་ཀྱི་རྟེན་འབྲེལ། ཚེ་འདིར་མངལ་དུ་ཉིང་མཚམས་སྦྱར་མ་ཐག་པའི་
གནས་སྐབས་ཀྱི་དེ་ལྔ་པོ་དེ་རྣམ་ཤེས་ཀྱི་རྟེན་འབྲེལ། དེའི་སྐད་ཅིག་གཉིས་པ་ནས་
བཟུང་སྟེ་དབང་པོ་དྲུག་ཚང་བར་དོད་པའི་གནས་སྐབས་ཀྱི་དེ་ལྔ་པོ་མིང་གཟུགས་
ཀྱི་རྟེན་འབྲེལ། དབང་པོ་དྲུག་ཚང་བར་དོད་པ་ནས་བཟུང་སྟེ་མིག་དབང་སོགས་ལ་
བརྟེན་ནས་མིག་ཤེས་སོགས་ཀྱིས་རང་གི་ཡུལ་འཛིན་མི་ནུས་པའི་བར་གྱི་དེ་ལྔ་པོ་དེ་
སྐྱེ་མཆེད་དྲུག་གི་རྟེན་འབྲེལ། ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་འགྱུར་
བ་སྤྱོད་ནུས་པ་ནས་བཟུང་སྟེ་ཚོར་བ་བདེ་སྡུག་བཏང་སྙོམས་གསུམ་གྱི་རྒྱུ་ཟས་ལ་སོགས་
པ་ཤེས་མི་ནུས་པ་ཚུན་ཆད་ཀྱི་དེ་ལྔ་པོ་དེ་རེག་པའི་རྟེན་འབྲེལ། དེ་ཤེས་ནུས་པ་ནས་
བཟུང་སྟེ་འཁྲིག་པ་སྤྱོད་མི་ནུས་པ་ཚུན་ཆད་ཀྱི་དེ་ལྔ་པོ་དེ་ཚོར་བའི་རྟེན་འབྲེལ། དེ་ནུས་
པ་ནས་བཟུང་སྟེ་འཁྲིག་པའི་ཡུལ་བུད་མེད་འཚོལ་བ་ལ་མ་ཞུགས་པའི་གནས་སྐབས་
ཀྱི་དེ་ལྔ་པོ་སྲེད་པའི་རྟེན་འབྲེལ། དེ་ལ་ཞུགས་པ་ནས་བཟུང་སྟེ་སྐྱེ་བ་ཕྱི་མར་འགྲོ་
བའི་ལས་ཀུན་ནས་སློང་བར་(༥བ)བྱེད་པའི་གནས་སྐབས་ཀྱི་དེ་ལྔ་པོ་ལེན་པའི་རྟེན་
འབྲེལ། དེར་འགྲོ་བའི་ལས་གསོག་པར་བྱེད་པའི་གནས་སྐབས་ཀྱི་དེ་ལྔ་པོ་སྲིད་པའི་
རྟེན་འབྲེལ། སྐྱེ་བ་ཕྱི་མར་མངལ་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་
དེ་ལྔ་པོ་སྐྱེ་བའི་རྟེན་འབྲེལ། དེའི་སྐད་གཅིག་གཉིས་པ་ནས་བཟུང་སྟེ། འཁྲིག་པ་སྤྱོད་
མི་ནུས་པའི་གནས་སྐབས་ཀྱི་དེ་ལྔ་པོ་དེ་རྒ་ཤིའི་རྟེན་འབྲེལ་ཡིན་པའི་ཕྱིར་རོ། །ཚེ་སྔ་
མ་ནས་འདིར་འོང་བའི་ལས་ཀུན་ནས་སློང་བར་བྱེད་པའི་གནས་སྐབས་ཀྱི་ཕུང་པོ་དེ་
མ་རིག་པའི་རྟེན་འབྲེལ་དུ་འཇོག་པའི་རྒྱུ་མཚན་ཡོད་དེ། དེའི་གནས་སྐབས་སུ་མ་རིག་



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽ །
པ་གཙོ་ཆེ་བས་དེ་ལྟར་བཞག་པའི་ཕྱིར་ཏེ། དཔེར་ན་རྒྱལ་པོ་འཁོར་བཅས་བྱོན་པ་ལ་
རྒྱལ་པོ་བྱོན་ཞེས་བརྗོད་པ་བཞིན་ནོ། །དེ་ལྟར་ཡང་། མཛོད་ལས། མ་རིག་ཉོན་མོངས་
སྔོན་གནས་སྐབས། །འདུ་བྱེད་དག་ནི་སྔོན་ལས་ཀྱི། །རྣམ་ཤེས་མཚམས་སྦྱོར་ཕུང་པོ་
ཡིན། །མིང་དང་གཟུགས་ནི་དེ་ཕན་ཆད། །སྐྱེ་མཆེད་དྲུག་དོད་ཚུན་ཆད་དོ། །དེ་ནི་
གསུམ་འདུས་ཚུན་ཆད་དོ། །རེག་པ་བདེ་སྡུག་ལ་སོགས་པའི། །རྒྱུ་ཤེས་ནུས་པར་ཚུན་
ཆད་དོ། །ཚོར་འཁྲིག་ཚུན་ཆད་སྲེད་པ་ནི། །ལོངས་སྤྱོད་འཁྲིག་པ་ཆགས་ཅན་གྱི། །ཉེ་
བར་ལེན་པ་ལོངས་སྤྱོད་རྣམས། །ཐོབ་པར་བྱ་ཕྱིར་ཡོངས་རྒྱུག་པ། །དེ་སྲིད་འབྲས་བུ་
འབྱུང་འགྱུར་ཕྱིར། །ལས་བྱེད་དེ་ནི་སྲིད་པ་ཡིན། །ཉིང་མཚམས་སྦྱོར་བ་སྐྱེ་བ་
ཡིན། །ཚོར་བའི་བར་ནི་རྒ་ཤི་ཡིན། །འདི་ནི་གནས་སྐབས་པར་འདོད་ལོ། །གཙོ་བོའི་
ཕྱིར་ན་ཡན་ལག་བསྒྲགས། །ཞེས་གསུངས།
དེ་ལྟ་བུའི་ཡན་ལག་བཅུ་གཉིས་པོ་དེ་རྒྱུ་འབྲས་ཚར་གཉིས་སུ་འདུ་བ་ཡིན་ཏེ།
མ་རིག་པ་དང་འདུ་བྱེད་གཉིས་ཚེ་སྔ་མ་ནས་འདིར་འོང་བའི་རྒྱུ་དང་། རྣམ་ཤེས་ནས་
ཚོར་བའི་བར་དེའི་འབྲས་བུ་སྟེ། ཚེ་སྔ་མ་ནས་འདིར་འོང་བའི་རྒྱུ་འབྲས་ཚར་གཅིག་
དང༌། སྲེད་ལེན་སྲིད་པ་གསུམ་འདི་ནས་ཕྱི་མར་འགྲོ་བའི་རྒྱུ་དང༌། སྐྱེ་རྒ་གཉིས་དེའི་
འབྲས་བུ་སྟེ་འདི་ནས་ཕྱི་མར་འགྲོ་བའི་རྒྱུ་འབྲས་ཚར་གཅིག་སྟེ་གཉིས་སུ་འདུ་བའི་ཕྱིར།
སེམས་ཅན་རྣམས་ལས་ཉོན་གྱིས་འཁོར་བར་སྐྱེ་བ་ལེན་པ་ལ་རྒྱུ་འབྲས་ཚར་དེ་གཉིས་
པོ་གང་རུང་གཅིག་གིས་ཆོག་སྟེ། མ་རིག་པ་དང་འདུ་བྱེད་གཉིས་ཀྱིས་རང་འབྲས་
རྣམ་སྨིན་རྣམ་ཤེས་ནས་ཚོར་བའི་བར་འབྱིན་པ་སྲེད་ལེན་སྲིད་པ་གསུམ་(༦ན)ལ་
རག་མ་ལས། དེ་གསུམ་གྱིས་རང་འབྲས་རྣམ་སྨིན་སྐྱེ་རྒ་གཉིས་འབྱིན་པ་ཡང་གཅིག་
ཤོས་གཉིས་ལ་རག་མ་ལས་པའི་ཕྱིར། དེས་ན་ཚེ་སྔ་མ་ནས་འདིར་འོང་བ་འདི་ནས་ཕྱི་
མར་འགྲོ་བའི་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པའི་
སྒྲ
- 10 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
རྟེན་འབྲེལ་ཡིན་ན། ཚེ་སྔ་མའི་སྔ་མར་འོང་སྔ་མ་ནས་འདིར་སྐྱེ་བ་བླངས་པའི་སྲེད་
ལེན་གང་རུང་གི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་འདུ་བྱེད་ཀྱི་
རྟེན་འབྲེལ་ཡིན་ན། དེ་འདྲའི་སྲིད་པའི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་
གྱུར་པའི་རྣམ་ཤེས་ཀྱི་རྟེན་འབྲེལ་ཡིན་ན། དེ་འདྲའི་སྐྱེ་བའི་རྟེན་འབྲེལ་ཡིན་པས་
ཁྱབ། དེའི་ནང་ཚན་དུ་གྱུར་པའི་མིང་གཟུགས་ནས་ཚོར་བའི་བར་གྱི་རྟེན་འབྲེལ་གང་
རུང་ཡིན་ན། དེ་འདྲའི་རྒ་ཤིའི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་
སྲེད་ལེན་གང་རུང་གི་རྟེན་འབྲེལ་ཡིན་ན། འདི་ནས་ཕྱི་མར་འགྲོ །ཕྱི་མ་ནས་ཕྱི་མའི་
ཕྱི་མར་སྐྱེ་བ་བླངས་པའི་མ་རིག་པའི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་
པའི་སྲིད་པའི་རྟེན་འབྲེལ་ཡིན་ན། དེ་འདྲའི་འདུ་བྱེད་ཀྱི་རྟེན་འབྲེལ་ཡིན་པས་ཁྱབ།
དེའི་ནང་ཚན་དུ་གྱུར་པའི་སྐྱེ་བའི་རྟེན་འབྲེལ་ཡིན་ན། དེ་འདྲའི་རྣམ་ཤེས་ཀྱི་རྟེན་
འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་རྒ་ཤིའི་རྟེན་འབྲེལ་ཡིན་ན། དེ་
འདྲའི་མིང་གཟུགས་ནས་ཚོར་བའི་རྟེན་འབྲེལ་གྱི་བར་གང་རུང་ཡིན་པས་ཁྱབ་བོ། །
དེས་ན་དེ་འདྲའི་རྟེན་འབྲེལ་ཡན་ལག་བཅུ་གཉིས་པོ་དེ་ལ་རྒྱས་པར་དབྱེ་ན་བཅུ་དྲུག་
ཏུ་འགྱུར་ཏེ། ཚེ་སྔ་མ་ནས་འདིར་འོང་བའི་འབྲས་བུ་དེ་ལ་རྣམ་ཤེས་ནས་ཚོར་བའི་
བར་ལྔ་ཡོད་པ་ལྟར། འདི་ནས་ཕྱི་མར་འགྲོ་བའི་འབྲས་བུ་སྐྱེ་རྒ་གཉིས་པོ་དེ་ལ་ཡང་
དེ་ལྟར་ཡོད་ལ། འདི་ནས་ཕྱི་མར་འགྲོ་བའི་རྒྱུ་ཉོན་མོངས་པ་དེ་ལ་སྲེད་ལེན་གཉིས་སུ་
ཡོད་པ་ལྟར། སྔ་མ་ནས་འདིར་འོང་བའི་རྒྱུ་མ་རིག་པ་དེ་ལ་ཡང་དེ་གཉིས་སུ་ཡོད་པས།
ཚེ་སྔ་མ་ནས་འདིར་འོང་བའི་རྒྱུ་དེ་ལ་གསུམ། འབྲས་བུ་དེ་ལ་ལྔ། འདི་ནས་ཕྱི་མར་
འགྲོ་བ་ལ་ཡང་དེ་ལྟར་ཡོད་པས། བཅུ་དྲུག་ཏུ་འགྱུར་བའི་ཕྱིར་རོ། །བསྡུ་ན་བརྒྱད་དུ་
འདུ་སྟེ། ཚེ་འདི་ནས་ཕྱི་མར་འགྲོ་བའི་འབྲས་བུ་དེ་སྐྱེ་རྒ་གཉིས་སུ་འདུ་བ་བཞིན་དུ།
ཚེ་སྔ་མ་ནས་འདིར་འོང་བའི་(༦བ)འབྲས་བུ་ལྔ་པོ་དེ་ཡང་དེ་གཉིས་འདུ་ལ། སྔ་མ་
- 11 -



D
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ནས་འདིར་འོང་བའི་རྒྱུ་མ་རིག་པ་དེ་ཉོན་མོངས་པ་གཅིག་པུར་འདུ་བ་བཞིན་དུ་འདི་
ནས་ཕྱི་མར་འགྲོ་བའི་རྒྱུ་སྲེད་ལེན་གཉིས་པོ་དེ་ཡང་ཉོན་མོངས་གཅིག་པུར་འདུ་བས།
ཚེ་སྔ་མ་ནས་འདིར་འོང་བའི་རྒྱུ་དེ་ལ་གཉིས། འབྲས་བུ་དེ་ལ་གཉིས། འདི་ནས་ཕྱི་
མར་འགྲོ་བ་ལ་ཡང་དེ་ལྟར་དེ་བརྒྱད་དུ་འདུ་བའི་ཕྱིར་ཏེ། མཛོད་ལས། གཉིས་ཀྱི་རྒྱུ་
འབྲས་མདོར་བསྡུས་པ། །བར་མའི་རྗེས་སུ་དཔག་པ་ལས། །ཞེས་གསུངས་པའི་ཕྱིར།
དེ་འདྲའི་ཡན་ལག་བཅུ་གཉིས་པོ་དེ་རྫོགས་ཚུལ་ཡོད་དེ། མ་རིག་པ་དང་འདུ་བྱེད་
གཉིས་ཚེ་སྔ་མ་ལ་དང་། རྣམ་ཤེས་སོགས་བརྒྱད་ཚེ་འདི་དང༌། སྐྱེ་རྒ་གཉིས་ཚེ་ཕྱི་མ་
ལ་རྫོགས་པའི་ཕྱིར་ཏེ། དེ་ཉིད་ལས། སྔོན་དང་ཕྱི་མཐར་གཉིས་གཉིས་དང་། བར་དུ་
བརྒྱད་ཡོངས་རྫོགས་ལྡན་ལ། །ཞེས་གསུངས་པའི་ཕྱིར། དེ་འདྲའི་ཡན་ལག་བཅུ་
གཉིས་པོ་དེ་ལ་གནས་སྐབས་ཀྱི་རྟེན་འབྲེལ་ཞེས་བརྗོད་པའི་རྒྱུ་མཚན་ཡོད་དེ། ཕུང་
པོ་ལྔའི་གནས་སྐབས་ལ་བཞག་པའི་རྟེན་འབྲེལ་ཡིན་པས་དེ་ལྟར་བརྗོད་པའི་ཕྱིར། །
གསུམ་པ་ནི་མདོ་སེམས་གཉིས་ཀས་འབྲེལ་བ་ཅན་གྱི་རྟེན་འབྲེལ་འདོད་ཅིང་།
དེ་དང་འདུས་བྱས་ཀྱི་རྟེན་འབྲེལ་དོན་གཅིག །དེས་ན་འབྲེལ་བ་ཅན་གྱི་རྟེན་འབྲེལ་
ཞེས་བརྗོད་པའི་རྒྱུ་མཚན་ཡོད་དེ། རྒྱུ་དང་འབྲས་བུ་འབྲེལ་བར་འབྱུང་བའི་རྟེན་
འབྲེལ་ཡིན་པས་དེ་ལྟར་བརྗོད་པའི་ཕྱིར། དེ་གཉིས་ཀྱིས་རྟེན་འབྲེལ་ལ་འདུས་བྱས་
ཀྱིས་ཁྱབ་པ་ཁས་ལེན་པའི་ཕྱིར། རྟེན་འབྲེལ་གྱི་སྐད་དོད་ཀྲ་ཏི་ཀྲ་ཡ་ས་མུད་པ་ཏ་
ཞེས་འབྱུང་བའི་ཀྲ་ཏི་ཀྲ་ཡ་ཞེས་པ་འཕྲད་པ་ལ་འཇུག་ལ་འཕྲད་པའི་དོན་ཡང་རྒྱུ་རྐྱེན་
དང་འཕྲད་པར་འདོད། ས་མུད་པ་ཏ་ཞེས་པ་འབྱུང་བ་ལ་འཇུག་ལ་འབྱུང་བའི་དོན་སྐྱེ་
བ་ལ་འདོད་པའི་ཕྱིར། ཁོ་ན་རེ། སེམས་ཙམ་པས་རྟེན་འབྲེལ་ལ་འདུས་བྱས་ཀྱི་ཁྱབ་
པར་འདོད་པ་མི་འཐད་ཏེ། དེས་འདུས་མ་བྱས་ཀྱི་རྟེན་འབྲེལ་ཁས་ལེན་པའི་ཕྱིར་ཏེ།
དེས་རྣམ་བྱང་གི་རྟེན་འབྲེལ་ཁས་ལེན་པའི་ཕྱིར་ན་མ་ཁྱབ་སྟེ། དེས་གཟུགས་ལ་འདུས་
- 12 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
བྱས་ཀྱིས་ཁྱབ་པ་ཁས་མི་ལེན་པར་ཐལ། དེས་འདུས་མ་བྱས་ཀྱི་གཟུགས་ཁས་ལེན་པའི་
ཕྱིར་ཏེ། དེས་ཆོས་ཉིད་ཀྱི་གཟུགས་ཁས་ལེན་པའི་ཕྱིར། ཁྱབ་པ་ཁས། གཞན་(༧ན)
ཡང་། རྣམ་བྱང་གི་རྟེན་འབྲེལ་ཡིན་ན་འདུས་མ་བྱས་ཀྱི་རྟེན་འབྲེལ་ཡིན་དགོས་པར་
ཐལ། ཁྱོད་ཀྱི་མ་ཁྱབ་པ་དེ་ལ་ཁྱབ་པ་ཡོད་པའི་ཕྱིར་རོ། །
རང་ལུགས་བཞག་པ། །
བཞི་པ་ལ། བཤད་བྱའི་ལུང་འགོད་པ་དང༌། དེའི་དོན་བཤད་པ་གཉིས་ལས།
དང་པོ་ནི། ས་ལུ་ལྗང་པའི་མདོ་ལས། དགེ་སློང་དག་སུས་རྟེན་ཅིང་འབྲེལ་བར་འབྱུང་
བ་མཐོང་བ་དེས་ཆོས་མཐོང་ངོ༌། །སུས་ཆོས་མཐོང་བ་དེས་སངས་རྒྱས་མཐོང་ངོ༌། །
ཞེས་བྱ་བའི་རྟེན་ཅིང་འབྲེལ་བར་འབྱུང་བ་དེ་གང་ཞེ་ན། རྟེན་ཅིང་འབྲེལ་བར་འབྱུང་
བ་ཞེས་བྱ་བ་ནི་འདི་ལྟ་སྟེ། འདི་ཡོད་པས་འདི་འབྱུང་། འདི་སྐྱེས་པའི་ཕྱིར་འདི་སྐྱེས་
ཏེ། འདི་ལྟ་སྟེ། མ་རིག་པའི་རྐྱེན་གྱིས་འདུ་བྱེད། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ།
རྣམ་པར་ཤེས་པའི་རྐྱེན་གྱིས་མིང་དང་གཟུགས། མིང་དང་གཟུགས་ཀྱི་རྐྱེན་གྱིས་སྐྱེ་
མཆེད་དྲུག །སྐྱེ་མཆེད་དྲུག་གི་རྐྱེན་གྱིས་རེག་པ། རེག་པའི་རྐྱེན་གྱིས་ཚོར་བ། ཚོར་
བའི་རྐྱེན་གྱིས་སྲེད་པ། སྲེད་པའི་རྐྱེན་གྱིས་ལེན་པ། ལེན་པའི་རྐྱེན་གྱིས་སྲིད་པ། སྲིད་
པའི་རྐྱེན་གྱིས་སྐྱེ་བ། སྐྱེ་བའི་རྐྱེན་གྱིས་རྒ་ཤི། རྒ་ཤིའི་རྐྱེན་གྱིས་མྱ་ངན་དང་། སྨྲེ་སྔགས་
འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུགས་པ་རྣམས་འབྱུང་
(༧༠)བར་འགྱུར་ཏེ། དེ་ལྟར་ན་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པ་འདི་འབྱུང་
བར་འགྱུར་རོ། །དེ་ལ་མ་རིག་པ་འགགས་པས་འདུ་བྱེད་འགག །འདུ་བྱེད་འགགས་
པས་རྣམ་པར་ཤེས་པ་འགག །རྣམ་པར་ཤེས་པ་འགགས་པས་མིང་དང་གཟུགས་འགག།
མིང་དང་གཟུགས་འགགས་པས་སྐྱེ་མཆེད་དྲུག་འགག །སྐྱེ་མཆེད་དྲུག་འགག་པས་
- 13 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
རེག་པ་འགག །རེག་པ་འགགས་པས་ཚོར་བ་འགག །ཚོར་བ་འགགས་པས་སྲེད་པ་
འགག །སྲེད་པ་འགགས་པས་ལེན་པ་འགག །ལེན་པ་འགགས་པས་སྲིད་པ་འགག །
སྲིད་པ་འགགས་པས་སྐྱེ་བ་འགག །སྐྱེ་བ་འགགས་པས། རྒ་ཤི་འགག །རྒ་ཤི་
འགགས་པས་མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་
བདེ་བ་དང་། འཁྲུགས་པ་རྣམས་འགག་པར་འགྱུར་ཏེ། དེ་ལྟར་ན་སྡུག་བསྔལ་གྱི་ཕུང་
པོ་ཆེན་པོའི་འབའ་ཞིག་པ་འདི་འགག་པར་འགྱུར་རོ། །ཞེས་གསུངས། །
གཉིས་པ་ལ་མདོའི་ཚིག་དོན་བཤད་པ་དང༌། ཀུན་ནས་ཉོན་མོངས་ཕྱོགས་ཀྱི་
རྟེན་འབྲེལ་བྱེ་བྲག་ཏུ་བཤད་པ་གཉིས་ལས། དང་པོ་ནི། དགེ་སློང་དག་ཅེས་པ་ནས།
སངས་རྒྱས་མཐོང་ངོ༌། །ཞེས་པའི་བར་གྱིས་རྟེན་འབྲེལ་སྤྱིའི་རྣམ་གཞག་དེ་བསྟན་
ནས། འདི་ཡོད་པས། ཞེས་པ་ནས། འབྱུང་བར་འགྱུར་རོ་ཞེས་པའི་བར་གྱིས་ཀུན་
ནས་ཉོན་མོངས་ཕྱོགས་ཀྱི་རྟེན་འབྲེལ་ལུགས་འབྱུང་དངོས་སུ་བསྟན་ནས་ལུགས་ལྡོག་
ཤུགས་ལ་བསྟན། དེ་ལ་མ་རིག་པ་ཞེས་པ་ནས། འགག་པར་འགྱུར་རོ་ཞེས་པའི་བར་
གྱིས་རྣམ་བྱང་ཕྱོགས་ཀྱི་རྟེན་འབྲེལ་ལུགས་འབྱུང་དངོས་སུ་བསྟན་ནས་ལུགས་ལྡོག་
ཤུགས་ལ་བསྟན་ཏོ། །དེ་ལྟར་བསྟན་པ་ལ་ཆོས་ཅན། དགོས་པ་ཡོད་དེ། འཁོར་བར་
འཇུག་ལྡོག་ལས་རྨོངས་པ་རྣམས་རྨོངས་པ་དེ་དང་བྲལ་བར་བྱ་བའི་ཆེད་ཡིན་པའི་ཕྱིར་
ཏེ། དེ་ཉིད་ལས། གང་གི་འཁོར་བར་འཇུག་པ་དང་ལྡོག་པ་ལ་རྨོངས་པ་རྣམས་རྨོངས་
པ་དེ་དང་བྲལ་བར་བྱ་བའི་ཕྱིར། ལུགས་སུ་འབྱུང་བ་དང་ལུགས་སུ་མི་འབྱུང་བ་གཉིས་
ཀྱིས་ཀུན་ནས་ཉོན་མོངས་པ་དང་རྣམ་བྱང་གི་ཕྱོགས་ལས་བརྩམས་ཏེ་རྟེན་ཅིང་འབྲེལ་
བར་འབྱུང་བ་གསུངས། ཞེས་གསུངས་པའི་ཕྱིར། །
གཉིས་པ་ལ་སྤྱིའི་མཚན་ཉིད། སོ་སོའི་དབྱེ་བསྡུ། གོ་རིམ་ངེས་ཚུལ། གྲངས་ངེས་
པའི་ཚུལ། རྐྱེན་དུ་འགྱུར་ཚུལ། རང་རང་གི་བྱེད་ལས། ཚེ་དུ་ལ་རྫོགས་པ། ས་
- 14 -



བ
ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
མཚུངས་པའི་རྣམ་གཞག །ཇི་ལྟར་སྒོམ་པའི་ཚུལ། ཇི་ལྟར་སྒོམ་པའི་འབྲས་བུ་དང་
བཅུ་ལས། །
དང་པོ་ནི། རང་གི་རྒྱུར་གྱུར་པའི་རྐྱེན་གསུམ་ལས་བྱུང་བ་གང་ཞིག །སྡུག་
ཀུན་གང་རུང་དུ་གྱུར་པའི་འཁོར་བ། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་གྱི་མཚན་
ཉིད། མཚན་ཉིད་ཀྱི་ཟུར་དུ་འཁོར་བ་སྨོས་པའི་དགོས་པ་ཡོད་དེ། མ་དག་པའི་སྣོད་ཀྱི་
འཇིག་རྟེན་དེ་ཀུན་ནས་ཉོན་མོངས་ཀྱི་ཕྱོགས་ཀྱི་རྟེན་འབྲེལ་ཡིན་པ་བཅད་པར་བྱ་བའི་
ཆེད་ཡིན་པའི་ཕྱིར་དང་། ལྷག་བཅས་མྱང་འདས་པའི་རྒྱུད་ཀྱི་གཟུགས་ཕུང་དེ་དེ་ཡིན་
པ་བཅད་པར་བྱ་བའི་ཆེད་ཡིན་པའི་ཕྱིར། (༨ན)དང་པོ་གྲུབ་སྟེ། དེ་དེ་མ་ཡིན་པའི་
ཕྱིར་ཏེ། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ཡིན་ན་ནང་གི་རྟེན་འབྲེལ་ཡིན་དགོས་
པའི་ཕྱིར་རོ། །གཉིས་པ་གྲུབ་སྟེ། དེ་དེ་མ་ཡིན་པའི་ཕྱིར་ཏེ། དེའི་རྒྱུད་ལ་ཀུན་ནས་ཉོན་
མོངས་ཕྱོགས་ཀྱི་རྟེན་འབྲེལ་མེད་པའི་ཕྱིར་ཏེ། དེས་དེ་སྤངས་པའི་ཕྱིར་ཏེ། དེས་ཡན་ལག་
བཅུ་གཉིས་པོ་ཐམས་ཅད་སྤངས་པའི་ཕྱིར། རྣལ་འབྱོར་སྤྱོད་པའི་ས་ལས། དགྲ་
བཅོམ་པས་ཡན་ལག་དུ་ཞིག་སྤངས་ཤེ་ན། ཁམས་གསུམ་ན་སྤྱོད་པ་ཐམས་ཅད་དོ། །
ཞེས་གསུངས་པའི་ཕྱིར། རྐྱེན་གསུམ་ཡང་ཡོད་དེ། གཡོ་བ་མེད་པའི་རྐྱེན། ནུས་པའི་
རྐྱེན། མི་རྟག་པའི་རྐྱེན་རྣམས་སུ་ཡོད་པའི་ཕྱིར། དེས་ན་འདུས་བྱས་ཀྱི་རྟེན་འབྲེལ་གྱི་
མཚན་ཉིད་སྟོན་པའི་ཚེ་གཡོ་བ་མེད་པའི་རྐྱེན་ལས་བྱུང་བ་ཞེས་སྨོས་པའི་དགོས་པ་
ཡོད་དེ། སྣོད་བཅུད་ཀྱི་འཇིག་རྟེན་རྣམས་དབང་ཕྱུག་སོགས་གཞན་གྱི་བློའི་གཡོ་བ་
སྔོན་དུ་བཏང་ནས་བྱས་པ་མ་ཡིན་པར་དེ་རྣམས་རང་གི་རྒྱུར་གྱུར་པའི་གཡོ་བ་མེད་
པའི་རྐྱེན་ལས་(༨བ)བྱུང་བ་ཡིན་ནོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར་ཏེ།
མདོ་ལས། འདི་ཡོད་པས་འདི་འབྱུང་། ཞེས་དང་། ཀུན་བཏུས་ལས། མཚན་ཉིད་ཇི་ལྟ་
བུ་ཞེ་ན། གཡོ་བ་མེད་པའི་རྐྱེན་ལས་བྱུང་བ་དང་། ཞེས་གསུངས་པའི་ཕྱིར། ཡང་དེ་
- 15-



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
སྟོན་པ་ན། མི་རྟག་པའི་རྐྱེན་ལས་བྱུང་བ་དང་ཞེས་སྨོས་པ་ལ་དགོས་པ་ཡོད་དེ། དེ་
རྣམས་དབང་ཕྱུག་རྟག་པ་དང་། སྡུག་བསྔལ་རྟག་པ་སོགས་ཀྱིས་བྱས་པ་མ་ཡིན་པར་
དེ་རྣམས་རང་གི་རྒྱུར་གྱུར་པའི་མི་རྟག་པའི་རྐྱེན་ལས་བྱུང་བ་ཡིན་ནོ་ཞེས་ཤེས་པར་བྱ་
བའི་ཆེད་ཡིན་པའི་ཕྱིར་ཏེ། མདོ་ལས། འདི་སྐྱེས་པའི་ཕྱིར་འདི་སྐྱེ་སྟེ། ཞེས་དང་།
ཀུན་བཏུས་ལས་མི་རྟག་པའི་རྐྱེན་ལས་བྱུང་བ་དང་། ཞེས་གསུངས་པའི་ཕྱིར། ཡང་དེ་
སྟོན་པ་ན། ནུས་པའི་རྐྱེན་ལས་བྱུང་བ་དང་ཞེས་སྨོས་པ་ལ་དགོས་པ་ཡོད་དེ། དེ་རྣམས་
རང་གི་རྒྱུར་གྱུར་པའི་རྐྱེན་དང་པོ་གཉིས་ལས་འབྱུང་བར་མ་ཟད་རྒྱུ་ཡིན་མིན་ཐམས་
ཅད་ལ་འབྲས་བུ་ཡིན་མིན་ཐམས་ཅད་འབྱུང་ངམ་སྙམ་པའི་ལོག་རྟོག་བཀག་ནས་
འདུས་བྱས་ཀྱི་རྟེན་འབྲེལ་རྣམས་རང་སྐྱེད་པར་ནུས་པའི་རང་དང་རིགས་མཐུན་པའི་
རྒྱུ་ལས་བྱུང་བ་ཡིན་ནོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར་ཏེ། མདོ་ལས། འདི་
ལྟ་སྟེ། མ་རིག་པའི་རྐྱེན་གྱིས་འདུ་བྱེད། ཅེས་དང་། ཀུན་བཏུས་ལས། ནུས་པའི་རྐྱེན་
ལས་བྱུང་བ་དང་། ཞེས་གསུངས། །
དེ་རྣམས་རང་སྐྱེད་པར་ནུས་པའི་རང་དང་རིགས་མཐུན་པའི་རྒྱུ་ལས་བྱུང་བའི་
དཔེ་ནི། མ་རིག་པ་ལ་བརྟེན་ནས་འདུ་བྱེད་ཀྱི་རྟེན་འབྲེལ་འབྱུང་ཡང་། བདག་མེད་
རྟོགས་པའི་ཤེས་རབ་ལ་བརྟེན་ནས་དེ་མི་འབྱུང་བ་བཞིན་ནོ། །
གཉིས་པ་ལ། དབྱེ་བ། སོ་སོའི་ངོ་བོ། བསྡུ་བ་དང་གསུམ་ལས། དང་པོ་ནི། ཀུན་
ནས་ཉོན་མོངས་ཕྱོགས་ཀྱི་རྟེན་འབྲེལ་དེ་ལ་རྩ་བའི་སྒོ་ནས་དབྱེ་ན་གཉིས་སུ་ཡོད་དེ།
དེར་གྱུར་པའི་སྡུག་ཀུན་གཉིས་སུ་ཡོད་པའི་ཕྱིར། དེ་ལ་ཡན་ལག་གི་སྒོ་ནས་དབྱེ་ན་བཅུ་
གཉིས་སུ་ཡོད་དེ། མ་རིག་པའི་རྟེན་འབྲེལ་ནས་རྒ་ཤིའི་རྟེན་འབྲེལ་གྱི་བར་བཅུ་
གཉིས་སུ་ཡོད་པའི་ཕྱིར། ཀུན་བཏུས་ལས། ཡན་ལག་རྣམ་པར་དབྱེ་བས་ཇི་ལྟ་བུ་ཞེ་
ན། ཡན་ལག་བཅུ་གཉིས་རྣམས་ཏེ། རྟེན་ཅིང་འབྲེལ་བར་འབྱུང་བའི་ཡན་ལག་བཅུ་
- 16 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
གཉིས་ནི། མ་རིག་པ་དང་། ཞེས་སོགས་གསུངས་པའི་ཕྱིར། དེ་ལ་ཉིང་ལག་གི་སྒོ་
ནས་དབྱེ་ན་མཐའ་ཡས་པ་ཞིག་ཡོད་དེ། མ་རིག་པའི་རྟེན་འབྲེལ་དེ་ལ་འཕེན་བྱེད་དགེ་
བའི་ལས་ཀྱི་ཀུན་སློང་དུ་གྱུར་པའི་མ་རིག་པ་ནས། འཕེན་བྱེད་མི་དགེ་བའི་དེ་དང༌།
འཕེན་བྱེད་མི་གཡོ་བའི་དེ་དང་གསུམ་ཡོད་པའི་ཕྱིར། འདུ་བྱེད་ཀྱི་རྟེན་འབྲེལ་ལ་
ཡང་། འདོད་པའི་བདེ་འགྲོའི་རྣམ་སྨིན་གྱི་ཕུང་པོ་འཕེན་པར་བྱེད་པའི་བསོད་ནམས་
ཀྱི་ལས། ངན་འགྲོའི་དེ་འཕེན་པར་བྱེད་པའི་བསོད་ནམས་མ་ཡིན་པའི་ལས། ཁམས་
གོང་མའི་དེ་འཕེན་པར་བྱེད་པའི་མི་གཡོ་བའི་ལས་སོགས་དུ་མ་ཡོད་པའི་ཕྱིར། །
མ་རིག་པ་བཤད་པ། །
གཉིས་པ། མ་རིག་པ་ནས་རྒ་ཤིའི་བར་བཅུ་གཉིས་ཡོད་པ་ལ། དང་པོ་མ་རིག་
པ་ལ། ཁ་ཅིག །རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རིག་པ་མ་
རིག་པའི་མཚན་ཉིད་དུ་འདོད་པ་མི་འཐད་དེ། གང་ཟག་གི་བདག་འཛིན་དུ་གྱུར་པའི་
ཡིད་ཀྱི་རྣམ་པར་ཤེས་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ།
གང་ཟག་གི་བདག་མེད་རྟོགས་པའི་དེ་ཡིན་པའི་ཕྱིར་ཏེ། གང་ཟག་གི་བདག་འཛིན་དེ་
ཡིན་པའི་ཕྱིར། འདོད་ན། དེ་སེམས་བྱུང་དུ་ཐལ་ལོ། ཁ་ཅིག །རིག་པ་ཡེ་ཤེས་ཀྱི་
འགལ་ཟླ་མི་མཐུན་ཕྱོགས་(༩ན)སུ་གྱུར་པའི་སེམས་བྱུང་དེའི་མཚན་ཉིད་ཟེར་ན།
དབང་ཤེས་སུ་གྱུར་པའི་མ་རིག་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། རྟགས་གྲུབ་སྟེ། དེ་ཡོད་པའི་ཕྱིར་ཏེ། རང་དང་མཚུངས་ལྡན་གྱི་མིག་གི་རྣམ་
པར་ཤེས་པའི་འཁོར་དུ་བྱུང་བའི་མ་རིག་པ་ཡོད་པའི་ཕྱིར། ཀུན་བཏུས་ལས། འདོད་
ཆགས་ནི་འདོད་པའི་ཁམས་སུ་རྣམ་པར་ཤེས་པའི་ཚོགས་དྲུག་དང་མཚུངས་པར་ལྡན་
པར་རིག་པར་བྱའོ། །འདོད་ཆགས་ཇི་ལྟ་བར་མ་རིག་པ་ཡང་དེ་བཞིན་ནོ། །ཞེས་
- 17 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གསུངས་པའི་ཕྱིར། འདོད་ན། དེ་ཆོས་ཅན། ཡིད་ཤེས་སུ་ཐལ། འདོད་པའི་ཕྱིར།
ཁྱབ་སྟེ། གང་ཟག་གི་བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་
ཕྱོགས་སུ་གྱུར་པའི་རིག་པ་ཡིན་ན་ཡང་ཡིད་ཤེས་ཡིན་དགོས་སོ། །ཆོས་ཀྱི་བདག་མེད་
རྟོགས་པའི་དེ་ཡིན་ན་ཡང་དེ་ཡིན་དགོས་པའི་ཕྱིར། དང་པོ་གྲུབ་སྟེ། དེ་ཡིན་ན་གང་
ཟག་གི་བདག་འཛིན་ཡིན་དགོས་པའི་ཕྱིར། གཉིས་པ་གྲུབ་སྟེ། དེ་ཡིན་ན་ཆོས་ཀྱི་
བདག་འཛིན་ཡིན་དགོས་པའི་ཕྱིར། ཁ་ཅིག །རིག་པ་ཡེ་ཤེས་ཀྱི་འགལ་ཟླ་མི་མཐུན་
ཕྱོགས་སུ་གྱུར་པའི་རང་སྟོབས་ཀྱིས་རྨོངས་པའི་སེམས་བྱུང་དེ་དེའི་མཚན་ཉིད་ཟེར་ན།
གང་ཟག་གི་བདག་འཛིན་དུ་གྱུར་པའི་ཚོར་བ་དེ་མ་རིག་པ་མ་ཡིན་པར་ཐལ། དེའི་
མཚན་ཉིད་ཀྱི་ཟུར་དུ་རང་སྟོབས་ཀྱིས་རྨོངས་པ་ཞེས་སྨོས་པ་ལ་དགོས་པ་ཡོད་པའི་
ཕྱིར། འདོད་ན། དེ་ཆོས་ཅན། དེ་ཡིན་པར་ཐལ། རིག་པ་ཡེ་ཤེས་ཀྱི་འགལ་ཟླ་མི་
མཐུན་ཕྱོགས་སུ་གྱུར་པའི་སེམས་བྱུང་ཡིན་པའི་ཕྱིར། ཁྱབ་སྟེ། རྣམ་འགྲེལ་ལས།
རིག་པའི་མི་མཐུན་ཕྱོགས་ཕྱིར་དང་། །སེམས་བྱུང་ཉིད་ཀྱིས་དམིགས་པའི་ཕྱིར། །
ལོག་པར་དམིགས་ཉིད་མ་རིག་པ། །ཞེས་གསུངས་པའི་ཕྱིར། གོང་དུ་མ་གྲུབ་ན། དེ་
ཆོས་ཅན། དེར་ཐལ། གང་ཟག་གི་བདག་མེད་རྟོགས་པའི་དེ་ཡིན་པའི་ཕྱིར་ཏེ། གང་
ཟག་གི་བདག་འཛིན་དུ་གྱུར་པའི་སེམས་བྱུང་ཡིན་པའི་ཕྱིར། །
ཁོ་ན་རེ། དེ་ཉོན་མོངས་ཅན་གྱི་མ་རིག་པ་ཡིན་པར་ཐལ། དེ་མ་རིག་པ་ཡིན་པའི་
ཕྱིར། འདོད་ན། དེ་ཆོས་ཅན། རྩ་ཉོན་ཡིན་པར་ཐལ་ལོ། །འདོད་མི་ནུས་ཏེ། ཀུན་
འགྲོ་ཡིན་པའི་ཕྱིར་ན་མ་ཁྱབ། དེར་ཐལ། ཚོར་བ་ཡིན་པའི་ཕྱིར་ན། འཇིག་ལྟ་ཆོས་
(༩བ)ཅན། རྩ་ཉོན་མ་ཡིན་པར་ཐལ། ཡུལ་ངེས་ཡིན་པའི་ཕྱིར། ཁྱབ་པ་ཁས།
དེར་ཐལ། ཤེས་རབ་ཡིན་པའི་ཕྱིར་ཏེ། ཤེས་རབ་ཉོན་མོངས་ཅན་ཡིན་པའི་ཕྱིར།
འདོད་ན། དེ་ཆོས་ཅན། རྩ་ཉོན་ཡིན་པར་ཐལ། ཉོན་མོངས་ཅན་གྱི་མ་རིག་པ་ཡིན་
- 18 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
པའི་ཕྱིར། རྟགས་གྲུབ་སྟེ། རྣམ་འགྲེལ་ལས། ཉེས་པ་རྣམ་པ་ཐམས་ཅད་དག །འཇིག་
ཚོགས་ལྟ་ལས་སྐྱེས་པ་སྟེ། །དེ་མ་རིག་སྟེ་དེ་ལས་ཆགས། །དེ་ལས་ཞེ་སྡང་ལ་སོགས་
འབྱུང་། ཞེས་གསུངས་པའི་ཕྱིར། །
ཁ་ཅིག །འཕེན་བྱེད་ལས་ཀྱི་ཀུན་སློང་དུ་གྱུར་པའི་མ་རིག་པ་དེ་ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་མ་རིག་པའི་མཚན་ཉིད་ཟེར་བ་མི་འཐད་དེ། ཚུར་
མཐོང་ལྷས་བྱིན་གྱིས་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། འཕེན་
བྱེད་ལས་ཀྱི་རྒྱུ་ཡིན་པར་ཐལ་ལོ། །
1: ཁ་ཅིག །རང་གིས་ཀུན་ནས་བསླངས་པའི་ཞེས་སོགས་ཟེར་བ་མི་འཐད་དེ། ཉོན་
མོངས་ཅན་མ་ཡིན་པའི་མ་རིག་པས་ཀུན་ནས་བསླངས་པའི་འཕེན་བྱེད་ཀྱི་ལས་གསོག་
པ་ཡོད་པའི་ཕྱིར་ཏེ། ཉོན་མོངས་ཅན་མ་ཡིན་པའི་སེམས་ཀྱིས་ཀུན་ནས་བསླངས་ཏེ་
འཕེན་བྱེད་ ཀྱི་ལས་ གསོག་ པ་ཡོད་པའི་ཕྱིར་ཏེ། དེས་ཀུན་ནས་བསླངས་ཏེ་ལས་
གསོག་པ་ཡོད་པའི་ཕྱིར་ཏེ། འཕེན་བྱེད་དགེ་བའི་ལས་ཡོད་པའི་ཕྱིར། ད་
ཁ་ཅིག །འཁོར་བའི་ རྩ་བར་གྱུར་པའི་མ་རིག་པ་དེའི་མཚན་ཉིད་ཟེར་བ་མི་
འཐད་དེ། ཆོས་ཀྱི་བདག་འཛིན་དུ་གྱུར་པའི་མ་རིག་པ་དེ་འཁོར་བའི་རྩ་བ་ཡིན་པའི་
ཕྱིར་ཏེ། ཆོས་ཀྱི་བདག་འཛིན་འཁོར་བའི་རྩ་བ་ཡིན་པའི་ཕྱིར་ཏེ། དྲང་ངེས་རྣམ་འབྱེད་
ལས། ཆོས་ཀྱི་བདག་འཛིན་གྱིས་གང་ཟག་གི་བདག་འཛིན་གྱི་གཞི་བྱེད་པ་ནི་ཉན་
རང་ལ་ཆོས་ཀྱི་བདག་མེད་རྟོགས་པ་མེད་པར་འདོད་པའི་དབུ་མ་རྣམས་ཀྱིས་ཀྱང་
བཞེད་ལ། དེ་ལ་ཆོས་ཀྱི་བདག་འཛིན་ཟད་ན་གང་ཟག་གི་བདག་འཛིན་ལྡོག་ཀྱང་ཆོས་
ཀྱི་བདག་འཛིན་མ་ཟད་ན་གང་ཟག་གི་བདག་འཛིན་མི་ལྡོག་པ་མ་ཡིན་ཏེ། འཁོར་
བའི་གཞི་རྩ་མཐར་ཐུག་པ་དེ་མ་ལོག་ཀྱང་འཁོར་བ་ལས་གྲོལ་བ་མི་འགལ་ཏེ། ཞེས་
- 19 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
གསུངས་པའི་ཕྱིར། ཁོ་ན་རེ། ཉན་ཐོས་དགྲ་བཅོམ་པས་འཁོར་ (༡༠ན)བ་མ་སྤངས་
པར་ཐལ། དེས་འཁོར་བའི་རྩ་བ་མ་སྤངས་པའི་ཕྱིར་ན་མ་ཁྱབ་སྟེ། སྡུག་བསྔལ་སྤངས་
པ་དང་སྡུག་བསྔལ་གྱི་རྩ་བ་སྤངས་པ་དུས་མཉམ་པར་ཐལ། འཁོར་བ་སྤངས་པ་དང་
འཁོར་བའི་རྩ་བ་སྤངས་པ་དུས་མཉམ་པའི་ཕྱིར། རྟགས་ཁས། འདོད་ན། གང་ཟག་
གི་བདག་འཛིན་སྤངས་པའི་གང་ཟག་ཡིན་ན་སྡུག་བསྔལ་གྱི་རྩ་བ་སྤངས་པའི་གང་
ཟག་ཡིན་དགོས་པར་ཐལ་ལོ། །དེ་ཡིན་ན་འཁོར་བའི་རྩ་བ་སྤངས་པའི་གང་ཟག་ཡིན་
དགོས་པའི་ཕྱིར། རྟགས་ཁས། འདོད་ན། ལྷག་བཅས་མྱང་འདས་ལ་གནས་པའི་
ཉན་ཐོས་དགྲ་བཅོམ་པས་རིམ་བཞིན་གཤོག །
ཁོ་ན་རེ། བྱང་སེམས་འཕགས་པས་འཁོར་བ་སྤང་བྱའི་གཙོ་བོར་བྱེད་པར་ཐལ།
དེས་འཁོར་བའི་རྩ་བ་སྤང་བྱའི་གཙོ་བོར་བྱེད་པའི་ཕྱིར་ཟེར་ན་མ་ཁྱབ། དེར་ཐལ།
ཆོས་ཀྱི་བདག་འཛིན་འཁོར་བའི་རྩ་བ་ཡིན་པའི་ཕྱིར་རོ། །ཁོ་ན་རེ། འཁོར་བའི་རྩ་
བར་འཛིན་སྟངས་མི་མཐུན་པ་གཉིས་ཡོད་པར་ཐལ། གང་ཟག་གི་བདག་འཛིན་འཁོར་
བའི་རྩ་བ་ཡིན་པ་གང་ཞིག །ཆོས་ཀྱི་བདག་འཛིན་ཡང་དེ་ཡིན་པའི་ཕྱིར། འདོད་མི་
ནུས་ཏེ། འཇུག་པའི་ཊིཀ་ཆེན་ལས། དེ་མེད་པར་བཤད་པའི་ཕྱིར་ན་མ་ཁྱབ་སྟེ། དེ་ནི་
འཛིན་སྟངས་འགལ་བའི་འཁོར་བའི་རྩ་བ་མི་མཐུན་པ་གཉིས་མེད་པ་ལ་དགོངས་པའི་
ཕྱིར། །
གཞན་ཡང་། མཚན་ཉིད་དེ་མི་འཐད་དེ། འཁོར་བའི་རྩ་བར་གྱུར་པའི་མ་རིག་
པ་ཀུན་བརྟགས་མེད། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་དེ་ཡོད་པའི་ཕྱིར།
དང་པོ་གྲུབ་སྟེ། ལྷག་མཐོང་ལས། སེམས་ཅན་རྣམས་འཁོར་བར་འཆིང་བྱེད་ནི་ལྷན་
སྐྱེས་ཀྱི་མ་རིག་པ་ཡིན་པའི་ཕྱིར། ཀུན་བརྟགས་ཀྱི་མ་རིག་པ་ནི་གྲུབ་མཐའ་སྨྲ་བ་དེ་
དག་ཁོ་ན་ལ་ཡོད་པས། འཁོར་བའི་རྩ་བ་མི་འཐད་པའི་ཕྱིར། འདི་ལ། ཞེས་སོགས་
- 20 -



པ
ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
གསུངས་པའི་ཕྱིར། རྟགས་གཉིས་པ་གྲུབ་སྟེ། མཐོང་སྤངས་སུ་གྱུར་པའི་དེ་ཡོད་པའི་
ཕྱིར་ཏེ། རྒྱུན་ཞུགས་ཀྱིས་སྤངས་པའི་དེ་ཡོད་པའི་ཕྱིར་ཏེ། རྣལ་འབྱོར་སྤྱོད་པའི་ས་
ལས། རྒྱུན་དུ་ཞུགས་པས་ཡན་ལག་དུ་ཞིག་སྤངས་ཤེ་ན། ཐམས་ཅད་ཀྱི་ཕྱོགས་
གཅིག་སྟེ་གང་ཡང་རིལ་སྤངས་པ་ནི་མ་ཡིན་ནོ། །ཞེས་གསུངས་(༡༠བ)པའི་ཕྱིར། །
ཁ་ཅིག་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རང་སྟོབས་
ཀྱིས་རྨོངས་པའི་སེམས་བྱུང་གང་ཞིག །རང་དང་རྟེན་འབྲེལ་ཚར་གཅིག་ཏུ་རྟོགས་པའི་
འཕེན་བྱེད་ལས་ཀྱི་ཀུན་སློང་བྱེད་པ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་
མ་རིག་པའི་མཚན་ཉིད། དབྱེ་ན་བསོད་ནམས་མ་ཡིན་པའི་ལས་ཀུན་ནས་སློང་བར་
བྱེད་པའི་ལས་འབྲས་ལ་རྨོངས་པའི་མ་རིག་པ་དང་། བསོད་ནམས་དང་མི་གཡོ་བའི་
ལས་ཀུན་ནས་སློང་བར་བྱེད་པའི་དེ་ཁོ་ན་ཉིད་ལ་རྨོངས་པའི་མ་རིག་པ་དང་། གཉིས་
སུ་ཡོད་ཟེར་བ་ནང་འགལ་ཏེ། ལས་འབྲས་ལ་རྨོངས་པའི་མ་རིག་པ་དང་ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པའི་གཞི་མཐུན་པ་ཡོད་པར་ཐལ། དམ་
བཅའ་འཐད་པའི་ཕྱིར། འདོད་ན། རྒྱུ་དགེ་བ་སྤྱད་པ་ལ་འབྲས་བུ་བདེ་བ་མི་འབྱུང་བར་
འཛིན་པའི་སེམས་བྱུང་རྨོངས་པ་ཡང་ཡིན་དེ་ཡང་ཡིན་པའི་གཞི་མཐུན་ཡོད་པར་ཐལ།
འདོད་པའི་ཕྱིར། འདོད་ན། དེ་འདྲའི་གཞི་མཐུན་པ་དེ་ཆོས་ཅན། ཟུར་དང་པོ་
དེར་ཐལ། མཚོན་བྱ་དེའི་ཕྱིར། རྟགས་ཁས། འདོད་ན། བདག་མེད་རྟོགས་པའི་རིག་པ་
ཡེ་ཤེས་ཀྱི་དེར་ཐལ། འདོད་པའི་ཕྱིར། འདོད་ན། རྒྱུ་དགེ་བ་བྱེད་པ་ལ་འབྲས་བུ་
བདེ་བ་འབྱུང་བར་འཛིན་པའི་སེམས་བྱུང་དེས་བདག་མེད་རྟོགས་པར་ཐལ་ལོ། །
གཞན་ཡང་དེ་འདྲའི་གཞི་མཐུན་མེད་པར་ཐལ། ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མ་རིག་པ་དེ་ཡིན་ན་དེ་ཁོ་ན་ཉིད་ལ་རྨོངས་པའི་མ་རིག་པ་ཡིན་དགོས་
པའི་ཕྱིར། གཞན་ཡང་དོན་གསལ་རྣམ་བཤད་ལས་ཡན་ལག་བཅུ་གཉིས་ཀྱི་ནང་ཚན་
- 21 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽་
དུ་གྱུར་པའི་མ་རིག་པ་དེ་མཐོང་སྤང་ཡིན་གསུངས། དེ་ལ་ཁ་ཅིག །དེ་ཆོས་ཅན།
སྤང་བྱ་ཀུན་བརྟགས་ཡིན་པར་ཐལ། མཐོང་སྤང་ཡིན་པའི་ཕྱིར། འདོད་ན། བྱ་རི་
དྭགས་སོགས་ཀྱི་རྒྱུད་ལ་ཁྱོད་མེད་པར་ཐལ་ལོ། །ཟེར་ན་མི་འཐད་དེ། རང་རྒྱུ་མི་དགེ་
བའི་ལས་ཀྱི་རྣམ་སྨིན་གྱི་འབྲས་བུར་གྱུར་པའི་ངན་སོང་བའི་གཟུགས་ཕུང་ཆོས་ཅན།
སྤང་བྱ་ཀུན་བརྟགས་སུ་ཐལ། མཐོང་སྤང་ཡིན་པའི་ཕྱིར། རྟགས་གྲུབ་སྟེ། དེ་འདྲའི་
ངན་སོང་བའི་ཕུང་ཁམས་སྐྱེ་མཆེད་གསུམ་ག་མཐོང་སྤང་ཡིན་པའི་ཕྱིར། (༡༡ན)ཀུན་
བཏུས་ལས། ངན་སོང་བའི་ཕུང་པོ་དང་ཁམས་དང་སྐྱེ་མཆེད་རྣམས་མཐོང་བས་སྤང་
བར་བྱ་བར་བལྟ་བར་བྱའོ། །ཞེས་གསུངས་པའི་ཕྱིར། ངན་སོང་བའི་ཕུང་ཁམས་སྐྱེ་
མཆེན་ཐམས་ཅད་མཐོང་སྤང་མ་ཡིན་ཏེ། དེའི་རྒྱུད་ཀྱི་ངར་འཛིན་ལྷན་སྐྱེས་དེ་དེའི་
རྒྱུད་ཀྱི་ཕུང་པོ་ཡིན་པའི་ཕྱིར། །
ཁ་ཅིག །དེ་ཆོས་ཅན། རྒྱུན་ཞུགས་ཀྱིས་སྤངས་པར་ཐལ། མཐོང་སྤང་དུ་གྱུར་
པའི་མ་རིག་པ་ཡིན་པའི་ཕྱིར་ཟེར་བ་མི་འཐད་དེ། བདེན་འཛིན་ཀུན་བརྟགས་སུ་གྱུར་
པའི་མ་རིག་པ་ཡོད་པའི་ཕྱིར། དེས་ན། དེ་ཆོས་ཅན། རྒྱུན་ཞུགས་ཀྱིས་སྤངས་
པར་ཐལ། མཐོང་སྤང་དུ་གྱུར་པའི་ཉོན་མོངས་ཅན་གྱི་མ་རིག་པ་ཡིན་པའི་ཕྱིར། ཁ་
ཅིག །དེ་ཡིན་ན་སྒོམ་སྤང་ཡིན་པས་ཁྱབ་སྟེ། དེ་ཡིན་ན་ཉོན་ཡིད་འཁོར་གྱི་མ་རིག་པ་
ཡིན་དགོས་པའི་ཕྱིར་ཟེར་ན། དེ་ཆོས་ཅན། ཁྱོད་དང་མཐོང་སྤང་གི་གཞི་མཐུན་མེད་
པར་ཐལ། ཁྱོད་ཡིན་ན་སྒོམ་སྤང་ཡིན་དགོས་པའི་ཕྱིར། ཁ་ཅིག །དེ་ལ་དབྱེ་ན། དགེ་
བར་གྱུར་པའི་ཡན་ལག་བཅུ་གཉིས་ཀྱི་ནང་ཚན་གྱི་མ་རིག་པ་དང་། མི་དགེ་བར་གྱུར་
པའི་དེ་གཉིས་སུ་ཡོད་ཅིང་། ལུང་མ་བསྟན་དུ་གྱུར་པའི་དེ་མེད། དང་པོ་ཡོད་དེ།
འཕེན་བྱེད་དགེ་བའི་ལས་ཀྱི་ཀུན་སློང་དུ་གྱུར་པའི་དེ་ཡོད་པའི་ཕྱིར། གཉིས་པ་ཡོད་དེ།
འཕེན་བྱེད་མི་དགེ་བའི་ལས་ཀྱི་ཀུན་སློང་དུ་གྱུར་པའི་དེ་ཡོད་པའི་ཕྱིར་ཟེར་ན། དེའི་
- 22 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ནང་ཚན་དུ་གྱུར་པའི་ལུང་མ་བསྟན་གྱི་དེ་ཡོད་པར་ཐལ། བསམ་གཏན་གཉིས་པར་སྐྱེ་
བའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དེ་ལུང་མ་བསྟན་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁམས་གོང་མའི་སས་བསྡུས་ཀྱི་ཉོན་
མོངས་ཡིན་པའི་ཕྱིར། ཁྱབ་སྟེ། མཛོད་ལས། གོང་མ་ཐམས་ཅད་ལུང་མ་བསྟན། །ཞེས་
གསུངས་པའི་ཕྱིར། རྟགས་གྲུབ་སྟེ། བསམ་གཏན་དང་པོའི་སས་བསྡུས་ཀྱི་དེ་ཡིན་
པའི་ཕྱིར་ཏེ། ཆོས་ཅན་དེའི་ཕྱིར། ཁོ་ན་རེ། དེ་མེད་པར་ཐལ། དེས་ཀུན་ནས་བསླངས་
པའི་ལས་མེད་པའི་ཕྱིར་ཏེ། དེ་འདྲའི་དགེ་བའི་ལས་ཀྱང་ (༡༡བ)མེད། དེ་འདྲའི་མི་
དགེ་བའི་ལས་ཀྱང་མེད་པའི་ཕྱིར། དང་པོ་མ་གྲུབ་ན། དེ་འདྲའི་དགེ་བའི་ལས་ཆོས་
ཅན། ཁྱོད་རང་ཀུན་ནས་སློང་བྱེད་ཀྱི་ལུང་མ་བསྟན་གྱིས་ཀུན་ནས་བསླངས་པའི་ལས་
ཡིན་པར་ཐལ། ཆོས་ཅན་དེའི་ཕྱིར། འདོད་ན། དེ་ཆོས་ཅན། ཀུན་སློང་གི་
ལུང་མ་བསྟན་ཏུ་ཐལ། འདོད་པའི་ཕྱིར། འདོད་ན། ལུང་མ་བསྟན་དུ་ཐལ་ལོ། །
འདོད་མི་ནུས་ཏེ། དགེ་བའི་ལས་ཡིན་པའི་ཕྱིར། གཉིས་པ་དེས་རིགས་འགྲེ་ཟེར་ན།
མཛོད་ལས། རབ་ཏུ་འཇུག་པ་དགེ་སོགས་ལས། །རྗེས་འཇུག་བྱེད་ཀྱང་རྣམ་གསུམ་
འགྱུར། །ཞེས་གསུངས་པ་མི་འཐད་པར་ཐལ། རྒྱུའི་ཀུན་སློང་དགེ་བས་ཀུན་ནས་
བསླངས་ཤིང་དུས་ཀྱི་ཀུན་སློང་ལུང་མ་བསྟན་གྱིས་ཀུན་ནས་བསླངས་པའི་ལས་མེད་པའི་
ཕྱིར། མ་གྲུབ་ན། དེ་ཁོ་ཁོ་རང་དུ་ཐལ། དེ་ཡོད་པའི་ཕྱིར། འདོད་ན། དེ་ཆོས་ཅན།
རང་རྒྱུ་ཀུན་ནས་སློང་བྱེད་ལུང་མ་བསྟན་གྱིས་ཀུན་ནས་བསླངས་པའི་ལས་སུ་ཐལ།
ཆོས་ཅན་དེའི་ཕྱིར། འདོད་ན། སྔར་བཞིན་མཚུངས་པར་བྱའོ། །གཞན་ཡང་།
དགེ་བར་གྱུར་པའི་ཡན་ལག་བཅུ་གཉིས་ཀྱི་ནང་ཚན་གྱི་མ་རིག་པ་ཆོས་ཅན། ཉན་
ཐོས་དགྲ་བཅོམ་པས་སྤངས་པར་ཐལ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་
མ་རིག་པ་ཡིན་པའི་ཕྱིར། འདོད་མི་ནུས་ཏེ། ཤེས་སྒྲིབ་ཡིན་པའི་ཕྱིར་ཏེ། ཉོན་མོངས་
- 23 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཅན་མ་ཡིན་པའི་མ་རིག་པ་ཡིན་པའི་ཕྱིར་ཏེ། ཉོན་མོངས་ཅན་མ་ཡིན་པ་གང་ཞིག །
མ་རིག་པ་ཡིན་པའི་ཕྱིར། དང་པོ་གྲུབ་སྟེ། དགེ་བ་ཡིན་པའི་ཕྱིར། །
ཁ་ཅིག །འཕགས་རྒྱུད་ལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་
པ་ཡོད་ཟེར་ན། དེས་ཀུན་ནས་བསླངས་ཏེ་འཕེན་བྱེད་ཀྱི་ལས་གསོག་པ་ཡོད་པར་
ཐལ། དེ་ཡོད་པའི་ཕྱིར། འདོད་ན། འཕགས་པའི་རྟེན་ལ་འཕེན་བྱེད་ཀྱི་ལས་གསར་
དུ་གསོག་པ་ཡོད་པར་ཐལ་ལོ། །འདོད་མི་ནུས་ཏེ། རྟེན་འབྲེལ་མདོ་འགྲེལ་ལས།
བདེན་པ་མཐོང་ལ་འཕེན་པ་མེད། །ཅེས་གསུངས་པའི་ཕྱིར། ཁོ་ན་རེ། འཕགས་རྒྱུད་
ལ་འཕེན་བྱེད་ཀྱི་ལས་ཡོད་པར་ཐལ། ལྷག་བཅས་མྱང་འདས་པའི་རྒྱུད་ལ་དེ་ཡོད་པའི་
ཕྱིར་ཏེ། དེ་འཕེན་བྱེད་(༡༢ན)ཀྱི་ལས་ཀྱི་དབང་གིས་འཁོར་བར་གནས་པའི་ཕྱིར་ཟེར་
ན་མ་ཁྱབ་སྟེ། དེའི་རྒྱུད་ལ་སྔོན་སོ་སྐྱེའི་གནས་སྐབས་སུ་བསགས་པའི་ལས་ཡོད་
པར་ཐལ། དེ་དེའི་དབང་གིས་འཁོར་བར་གནས་པའི་ཕྱིར། ཁྱབ་པ་ཁས། རྟགས་གྲུབ་
སྟེ། རྣམ་འགྲེལ་ལས། འདོད་ཆགས་བྲལ་བའི་གནས་པ་ནི། །བརྩེ་བའམ་ཡང་ན་ལས་
ཀྱིས་ཡིན། །ཞེས་གསུངས་པའི་ཕྱིར། ཁོ་ན་རེ། འཕགས་པའི་རྟེན་ལ་དེ་ཡོད་
པར་ཐལ། འཕགས་པའི་རྟེན་ལ་གནས་གཙང་དུ་སྐྱེ་བའི་འཕེན་བྱེད་ཀྱི་ལས་གསར་དུ་
གསོག་པ་ཡོད་པའི་ཕྱིར་ཏེ། དེར་སྐྱེ་བའི་འཕེན་བྱེད་ཀྱི་ལས་གསར་དུ་གསོག་པ་ཡོད་
པ་གང་ཞིག །སོ་སྐྱེའི་རྟེན་ལ་དེ་གསར་དུ་གསོག་པ་མེད་པའི་ཕྱིར་ཏེ། དེ་གསོག་པ་ལ་
བསམ་གཏན་གྱི་དངོས་གཞི་སྙོམས་འཇུག་ཟག་མེད་ཐོབ་དགོས་པའི་ཕྱིར་ཏེ། གནས་
གཙང་དུ་སྐྱེ་བ་ལ་བསམ་གཏན་གྱི་སྤྲེལ་སྒོམ་ཐོབ་དགོས་པའི་ཕྱིར་ཞེས་ཟེར། འདི་ལ་
ཁ་ཅིག །གནས་གཙང་དུ་སྐྱེ་བའི་འཕེན་བྱེད་ཀྱི་ལས་ཡོད་ཀྱང་དེའི་ལས་གསར་དུ་
གསོག་པ་མེད་དེ། དཔེར་ན། གནས་གཙང་དུ་སྐྱེ་འགྱུར་གྱི་ཕྱིར་མི་འོང་འགའ་ཞིག་
གིས་སྔོན་སོ་སྐྱེའི་གནས་སྐབས་སུ་འབྲས་བུ་ཆེ་བ་ལྟ་བུར་སྐྱེ་འགྱུར་ལས་བསགས་པ་
- 24 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
དེ་ཉིད་བསམ་གཏན་གྱི་སྤྲེལ་སྒོམ་བྱས་པ་ལ་བརྟེན་ནས་གནས་གཙང་དུ་སྐྱེ་བའི་རྒྱུར་
སྒྱུར་བར་བྱེད་པའི་ཕྱིར་ཞེས་ཟེར་བ་མི་འཐད་དེ། དེར་སྐྱེ་བའི་འཕེན་བྱེད་ཀྱི་ལས་
གསོག་པ་ཡོད་པར་ཐལ། དེར་སྐྱེ་བའི་འཕེན་བྱེད་ཀྱི་ལས་ཡོད་པའི་ཕྱིར་ཏེ། མ་ཁྱབ་
ན་འོག་ཏུ་འགོག །རྟགས་གྲུབ་སྟེ། དེ་སྐྱེ་བའི་འདུ་བྱེད་ཀྱི་རྟེན་འབྲེལ་ཡོད་པའི་ཕྱིར།
མ་གྲུབ་ན། དེར་སྐྱེ་བའི་འཕེན་བྱེད་ཀྱི་རྒྱུ་མེད་པར་ཐལ། མ་གྲུབ་པ་གང་ཞིག །དེར་
སྐྱེ་བའི་མ་རིག་པའི་རྟེན་འབྲེལ་ཡང་མེད། དེར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡང་
མེད་པའི་ཕྱིར། དང་པོ་གྲུབ་སྟེ། དེར་སྐྱེ་བའི་འཕེན་བྱེད་ལས་ཀྱི་ཀུན་སློང་དུ་གྱུར་བའི་
མ་རིག་པ་མེད་པའི་ཕྱིར། གཉིས་པ་གྲུབ་སྟེ། དེར་སྐྱེ་བའི་འཕེན་བྱེད་ལས་ཀྱི་བག་
ཆགས་བསྒོས་མ་ཐག་པའི་གཙོ་བོའི་ཡིད་ཀྱི་རྣམ་རིག་མེད་པའི་ཕྱིར། གཞན་ཡང་། །
བསམ་གཏན་གྱི་སྤེལ་སྒོམ་བྱས་པ་ (༡༢བ)ལ་བརྟེན་ནས་གནས་གཙང་དུ་སྐྱེ་བའི་
འགྲུབ་བྱེད་ཀྱི་རྒྱུར་བསྒྱུར་དུ་རུང་བའི་འབྲས་བུ་ཆེ་བར་སྐྱེ་བའི་འཕེན་བྱེད་ཀྱི་ལས་དེ་
གནས་གཙང་དུ་སྐྱེ་བའི་འཕེན་བྱེད་ཀྱི་ལས་ཡིན་པར་ཐལ། དེར་སྐྱེ་བའི་ལས་ཡོད་པའི་
ཕྱིར། འདོད་ན། དེ་ཆོས་ཅན། ཁྱོད་བསགས་པས་གནས་གཙང་དུ་སྐྱེ་བའི་འཕེན་བྱེད་
ཀྱི་ལས་བསགས་པར་འགྲོ་བར་ཐལ། ཁྱོད་དེར་སྐྱེ་བའི་འཕེན་བྱེད་ཀྱི་ལས་ཡིན་པའི་
ཕྱིར། འདོད་ན། དེར་སྐྱེ་བའི་འཕེན་བྱེད་ཀྱི་ལས་བསགས་པ་ཡོད་པར་ཐལ་ལོ། །ཁོ་
ན་རེ། མཛོད་འགྲེལ་ལས། རྟ་རྣམས་ཀྱིས་ནང་དུ་གང་ཡིན་པ་བོང་བུ་རྣམས་ཀྱིས་ཀྱང་
དེ་ཡིན་ནོ། །ཞེས་གསུངས་པ་མི་འཐད་པར་ཐལ། རྟར་སྐྱེ་འགྱུར་གྱི་འཕེན་བྱེད་ཀྱི་
ལས་དེ་ཉིད་བོང་བུར་སྐྱེ་འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་
ནས་བོང་བུར་སྐྱེ་བ་ལེན་པ་ཞིག་མེད་པའི་ཕྱིར། མ་གྲུབ་ན། བོང་བུར་སྐྱེ་འགྱུར་གྱི་
འཕེན་བྱེད་ཀྱི་ལས་བསགས་པ་སྔོན་དུ་མ་སོང་བར་བོང་བུར་སྐྱེ་བ་ལེན་པ་ཡོད་པར་
ཐལ། འདོད་པའི་ཕྱིར་ན་མ་ཁྱབ། འདོད་ན། གནས་གཙང་དུ་སྐྱེ་བའི་འཕེན་བྱེད་ཀྱི་
-25 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། །
ལས་བསགས་པ་སྔོན་དུ་མ་སོང་བར་གནས་གཙང་དུ་སྐྱེ་བ་ལེན་པ་ཡོད་པར་ཐལ་ལོ་
ཟེར་ན། རྟར་སྐྱེ་འགྱུར་ཀྱི་འཕེན་བྱེད་ཀྱི་ལས་དང་བོང་བུར་སྐྱེ་འགྱུར་གྱི་འཕེན་བྱེད་ཀྱི་
ལས་གཉིས་འགལ་བར་ཐལ། མ་ཁྱབ་མཚམས་ལ་ཁྱབ་པའི་ཕྱིར། འདོད་ན། དེ་ལྟར་
སྐྱེ་བ་ལེན་པ་ཞིག་མེད་པར་ཐལ་ལོ། །གཞན་ཡང་མཛོད་འགྲེལ་ལས། དོམ་རྣམས་
ཀྱིས་གང་ཡིན་པ་དྲེད་མོ་རྣམས་ཀྱིས་ཀྱང་དེ་ཡིན་ནོ། །ཞེས་གསུངས་པ་མི་འཐད་པར་
ཐལ། དོམ་དུ་སྐྱེ་འགྱུར་གྱི་འཕེན་བྱེད་ཀྱི་ལས་དེ་ཉིད་དྲེད་མོར་སྐྱེ་འགྱུར་གྱི་སྲེད་ལེན་
གཉིས་ཀྱི་གསོས་བཏབ་པ་ལ་བརྟེན་ནས་དྲེད་མོར་སྐྱེ་བ་ལེན་པ་ཞིག་མེད་པའི་ཕྱིར།
མ་གྲུབ་ན་སོང་། དེ་ལྟར་སྐྱེ་བ་བླངས་པའི་དྲེད་མོའི་མིང་གཟུགས་ཀྱི་རྟེན་འབྲེལ་ཆོས་
ཅན། ཁྱོད་རང་འཕེན་བྱེད་ཀྱི་ལས་ཀྱི་འཕངས་འབྲས་སུ་ཐལ། ཁྱོད་ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་དྲེད་མོའི་མིང་གཟུགས་ཀྱི་རྟེན་འབྲེལ་ཡིན་པའི་ཕྱིར། །
འདོད་ན་དེ་ལྟར་སྐྱེ་བ་བླངས་པའི་ཚེ་དྲེད་མོའི་མིང་གཟུགས་ཀྱིས་རྟེན་འབྲེལ་(༡༣ན)དེ་
འཕེན་བྱེད་ཀྱི་ལས་ཡོད་པར་ཐལ་ལོ། །འདོད་ན། དེའི་ཚེ་དྲེད་མོའི་སྐྱེ་བ་འཕེན་བྱེད་
ཀྱི་ལས་ཡོད་པར་ཐལ་ལོ། །འདོད་ན། དོམ་གྱི་སྐྱེ་བ་འཕེན་བྱེད་ཀྱི་ལས་དང་དྲེད་མོའི་
སྐྱེ་བ་འཕེན་བྱེད་ཀྱི་ལས་ཀྱི་གཞི་མཐུན་ཡོད་པར་ཐལ་ལོ། །འདོད་ན་དངོས། ཁ་ཅིག །
འཇིག་ལྟ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན། ཡན་ལག་
བཅུ་གཉིས་ཀྱི་ནང་ཚན་གྱི་དེ་དང་འཁོར་བའི་རྩ་བར་གྱུར་པའི་དེ་གཉིས་དོན་གཅིག །
ས་གཞན་ནས་ཤི་འཕོས་ཏེ་སྲིད་རྩེར་སྐྱེ་བའི་མ་རིག་པ་ཅི་ཡང་མེད་ཀྱི་སར་གཏོགས་
ཟེར་བ་ནང་འགལ་ཏེ། བདེན་པ་མཐོང་ལ་འཕེན་པ་མེད། །ཅེས་གསུངས་པ་མི་འཐད་
པར་ཐལ། འཕགས་རྒྱུད་ལ་འཕེན་བྱེད་ཀྱི་ལས་ཡོད་པའི་ཕྱིར་ཏེ། འཕགས་རྒྱུད་ལ་
འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་ཡོད་པའི་ཕྱིར་ཏེ། འཕགས་
རྒྱུད་ལ་ཡོད་པའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡོད་པའི་
- 26 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ཕྱིར་ ཏེ། འཇིག་ ལྟ་ དེ་དེ་ཡིན་པའི་ཕྱིར་ཏེ། དེ་འཕགས་རྒྱུད་ལ་ ཡོད་ པ་ གང་ ཞིག །དེ་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་པའི་ཕྱིར། དང་པོ་གྲུབ་
སྟེ། འཕགས་རྒྱུད་ལ་འཇིག་ལྟ་ལྷན་སྐྱེས་ཡོད་པའི་ཕྱིར། གཞན་ཡང་། དེ་གཉིས་དོན་
མི་གཅིག་པར་ཐལ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་སྤངས་
པའི་ཕྱིར་མི་འོང་ཡོད། གཅིག་ཤོས་སྤངས་པའི་ཕྱིར་མི་འོང་མེད། དང་པོར་དེར་ཐལ།
ཅི་ཡང་མེད་མན་ཆད་ཀྱི་སས་བསྡུས་ཀྱི་ཉོན་མོངས་ཅན་གྱི་མ་རིག་པ་སྤངས་པའི་དེ་
ཡོད་པ་གང་ཞིག །དེ་ཡིན་ན་ཅི་ཡང་མེད་མན་ཆད་ཀྱི་སས་བསྡུས་ཡིན་དགོས་པའི་
ཕྱིར། དང་པོ་གྲུབ་སྟེ། སྲིད་ཉོན་བརྒྱད་པ་སྤངས་པའི་དེ་ཡོད་པའི་ཕྱིར། གཉིས་པ་
གྲུབ་སྟེ། སྲིད་རྩེའི་སས་བསྡུས་ཀྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་
རིག་པ་མེད་པའི་ཕྱིར་ཏེ། ས་གཞན་ནས་ཤི་འཕོས་ཏེ་སྲིད་རྩེར་སྐྱེ་བ་དེའི་ཚེ་མ་རིག་
པ་ཅི་ཡང་མེད་མན་ཆད་ཀྱི་སས་བསྡུས་(༡༣བ)ཡིན་པའི་ཕྱིར། རྟགས་ཁས་སོ། ། །
རང་ལུགས་ལ་མ་རིག་པ་སྤྱིའི་རྣམ་གཞག་བཤད་པ། །
རང་ལུགས་ལ། མ་རིག་པ་སྤྱིའི་རྣམ་གཞག་བཤད་པ་དང་། སྐབས་འདིར་བསྟན་
གྱི་མ་རིག་པ་བྱེ་བྲག་ཏུ་བཤད་པ་གཉིས་ལས། དང་པོ་ནི། སྤྱིར་མ་རིག་པ་དེ་ལ་གྲུབ་
མཐའ་སྨྲ་བའི་འདོད་ཚུལ་མི་འདྲ་བར་དུ་མ་འོངས་ཏེ། བྱེ་བྲག་སྨྲ་བས་ནི་མཛའ་བ་
བཀག་ཙམ་ལ་མི་མཛའ་བ་དང༌། བདེན་པ་བཀག་ཙམ་ལ་རྫུན་ཚིག་ཏུ་འཇོག་པ་
བཞིན་དུ་རིག་པ་བཀག་ཙམ་ལ་མ་རིག་པ་མི་འཇོག་པས་རིག་པ་ཡེ་ཤེས་ཀྱི་འགལ་ཟླ་
མི་མཐུན་ཕྱོགས་སུ་གྱུར་པའི་སེམས་བྱུང་རྨོངས་པ་གཅིག་ལ་མ་རིག་པར་འཇོག་ལ།
རིག་པ་ཡེ་ཤེས་དེ་ཡང་དགེ་བ་བཅུ་གཅིག་གི་ནང་ཚན་གྱི་གཏི་མུག་མེད་པའི་སེམས་
བྱུང་ལ་བརྗོད་པས་དེའི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་ལ་མ་རིག་
- 27 -



CHIC
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽ །
པ་འཇོག་པའི་ཕྱིར། འཇིག་ལྟ་དང་མ་རིག་པ་རྣམ་པ་ཐམས་ཅད་དུ་འགལ་ཏེ། མ་
རིག་པ་དེ་རང་ཡུལ་ལ་རྨོངས་པས་རང་ཡུལ་ལ་དཔྱོད་པའི་རྣམ་པས་མི་འཇུག །འཇིག་
ལྟ་ཤེས་རབ་ཡིན་པས་རང་ཡུལ་ལ་དཔྱོད་པའི་རྣམ་པས་འཇུག་པའི་ཕྱིར། དེ་གཉིས་
འགལ་བར་ལུང་གིས་གྲུབ་སྟེ། ལུང་ལས། འཇིག་ཚོགས་ལ་ལྟ་བ་དང་མཚུངས་པར་
ལྡན་པའི་མ་རིག་པ་ཞེས་འཇིག་ལྟ་མ་རིག་པ་དང༌། མཚུངས་ལྡན་དུ་གསུངས་པའི་
ཕྱིར། དེ་ལྟར་ཡང་། མཛོད་ལས། མ་རིག་མི་མཛའ་རྫུན་སོགས་བཞིན། །ཀུན་སྦྱོར་
སོགས་ཚིག་ཕྱིར་འགལ་ཏེ། །ཤེས་རབ་ངན་པའོ་མིན་ལྟ་ཕྱིར། །ལྟ་བ་དེ་དང་མཚུངས་
ལྡན་ཕྱིར། །ཤེས་རབ་ཉོན་མོངས་བསྟན་ཕྱིར་རོ། །ཞེས་གསུངས། །
མདོ་སྡེ་པས་གང་ཟག་གི་བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་
མཐུན་ཕྱོགས་སུ་གྱུར་པའི་སེམས་བྱུང་མ་རིག་པར་འདོད་དེ། རྣམ་འགྲེལ་ལས། རིག་
པའི་མི་མཐུན་ཕྱོགས་ཕྱིར་དང་། །ཞེས་སོགས་གསུངས་པའི་ཕྱིར། དེས་འཇིག་ལྟ་མ་
རིག་པར་ཡང་འདོད་དེ། དེ་ཉིད་ལས། ཉེས་པ་རྣམ་པ་ཐམས་ཅད་དག །ཅེས་སོགས་
གསུངས་པའི་ཕྱིར། མདོ་ལས་འཇིག་ལྟ་མ་རིག་པ་དང་མཚུངས་ལྡན་དུ་གསུངས་པ་
དང་མི་འགལ་ཏེ། འཇིག་ལྟ་མ་རིག་པའི་ཕྱོགས་(༡༤ན)གཅིག་ཡིན་པས་དེ་ལྟར་བརྗོད་
པའི་ཕྱིར། དཔེར་ན། པ་ལ་ཤ་དང་ལྡན་པའི་ནགས་ཚལ་བཞིན་ནོ། །
བྱེ་མདོ་གཉིས་ཀས་མ་རིག་པ་ལ་སྤང་བྱ་ཀུན་ལྷན་གཉིས་སུ་འདོད་ཅིང་བྱེ་བྲག་
སྨྲ་བས་འཇིག་ལྟ་ལ་སྤང་བྱ་ཀུན་བརྟགས་ཀྱིས་ཁྱབ་པ་ཁས་ལེན་ཏེ། དེས་ལྟ་བའི་ཀུན་
སྦྱོར་ལྔ་ག་སྤང་བྱ་ཀུན་བརྟགས་སུ་ཁས་ལེན་པའི་ཕྱིར་དང་། རྒྱུན་ཞུགས་ཀྱིས་འཇིག་
ལྟ་སྤངས་པར་ཡང་འདོད་པའི་ཕྱིར། །
དེས་ན་རང་ཡུལ་ལ་རྨོངས་པའི་རྣམ་པས་འཇུག་པའི་སེམས་བྱུང་མ་རིག་པའི་
མཚན་ཉིད། དེ་ལ་ངོ་བོའི་སྒོ་ནས་དབྱེ་ན། ཉོན་མོངས་ཅན་གྱི་མ་རིག་པ་དང་། ཉོན་
- 28 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
མོངས་ཅན་མ་ཡིན་པའི་མ་རིག་པ་གཉིས། བདག་རྐྱེན་གྱི་སྒོ་ནས་དབང་ཤེས་སུ་གྱུར་
པའི་མ་རིག་པ་དང་། ཡིད་ཤེས་སུ་གྱུར་པའི་མ་རིག་པ་གཉིས། འཛིན་སྟངས་ཀྱི་སྒོ་
ནས་ལོག་ཤེས་སུ་གྱུར་པའི་མ་རིག་པ་དང་། དེ་མ་ཡིན་པར་གྱུར་པའི་དེ་གཉིས། རྟེན་
གྱི་སྒོ་ནས་ཁམས་གསུམ་གྱི་མ་རིག་པ་གསུམ། དམིགས་པའི་སྒོ་ནས་ལས་འབྲས་ལ་
རྨོངས་པའི་མ་རིག་པ་དང་། དེ་ཁོ་ན་ཉིད་ལ་རྨོངས་པའི་མ་རིག་པ་གཉིས། གཉེན་
པོའི་སྒོ་ནས་མཐོང་སྤང་དུ་གྱུར་པའི་མ་རིག་པ་དང༌། སྒོམ་སྤང་དུ་གྱུར་པའི་མ་རིག་པ་
གཉིས་སུ་ཡོད་དོ། །
སྐབས་འདིར་བསྟན་གྱི་མ་རིག་པ་ལ་མཚན་ཉིད་
དང་དབྱེ་བ་བཤད་པ། །
གཉིས་པ་ལ། མཚན་ཉིད། དབྱེ་བ། ངོ་བོ་གང་ཡིན་དཔྱད་པའོ། །དང་པོ་ནི།
རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་ཀུན་སློང་དུ་གྱུར་
པའི་དེ་ཁོ་ན་ཉིད་ལ་རྨོངས་པའི་སེམས་བྱུང་། ཡན་ལག་བཅུ་གཉིས་ཀྱི་ནང་ཚན་དུ་
གྱུར་པའི་མ་རིག་པའི་མཚན་ཉིད། དེ་དང་མ་རིག་པའི་རྟེན་འབྲེལ་དོན་གཅིག །དེ་ལ་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་ལ། འཁོར་བའི་རྩ་བར་
གྱུར་པའི་མ་རིག་པ་མ་ཡིན་པ། དེ་ཡིན་ལ་སྔ་མ་མ་ཡིན་པ། གཉིས་ཀ་ཡིན་པ། གཉིས་
ཀ་མ་ཡིན་པ་དང་བཞི་ལས། དང་པོ་ནི། རྒྱུན་ཞུགས་ཀྱིས་སྤངས་པའི་ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་མ་རིག་པ་ལྟ་བུ། གཉིས་པ་ནི། ཆོས་ཀྱི་བདག་འཛིན་
དུ་གྱུར་པའི་མ་རིག་པ་ལྟ་བུ། གསུམ་པ་ནི། ཚུར་(༡༤བ)མཐོང་ཐ་མལ་བའི་རྒྱུད་ཀྱི་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ལྟ་བུ། ཡན་ལག་བཅུ་གཉིས་
ཀྱི་ནང་ཚན་དུ་གྱུར་པའི་མ་རིག་པ་དང་ལས་འབྲས་ལ་རྨོངས་པའི་མ་རིག་པའི་གཞི་
- 29 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽ །
མཐུན་མེད་དེ། དེ་ཡིན་ན་དེ་ཁོ་ན་ཉིད་ལ་རྨོངས་པའི་མ་རིག་པ་ཡིན་དགོས་པའི་ཕྱིར།
ཀུན་བཏུས་ལས། རྨོངས་པ་ནི་རྣམ་པ་གཉིས་ཏེ་འབྲས་བུ་རྣམ་པར་སྨིན་པ་ལ་རྨོངས་
པ་དང་དེ་ཁོ་ན་ཉིད་ལ་རྨོངས་པའོ། །དེ་ལ་འབྲས་བུ་རྣམ་པར་སྨིན་པ་ལ་རྨོངས་པས་ནི་
བསོད་ནམས་མ་ཡིན་པའི་ལས་ལ་མངོན་པར་འདུ་བྱེད་དོ། །དེ་ཁོ་ན་ཉིད་ལ་རྨོངས་
པས་ནི་བསོད་ནམས་དང་མི་གཡོ་བའི་ལས་མངོན་པར་བྱེད་དོ། །ཞེས་གསུངས་པ་དང་
མི་འགལ་ཏེ། འབྲས་བུ་རྣམ་པར་སྨིན་པ་ལ་ཞེས་སོགས་ཀྱིས་ལས་འབྲས་ལ་རྨོངས་
པའི་མ་རིག་པ་དེས་བསོད་ནམས་མ་ཡིན་པའི་ལས་དེའི་དུས་ཀྱི་ཀུན་སློང་བྱེད་པར་
བསྟན་པ་ཙམ་ཡིན་གྱི་དེའི་རྒྱུའི་ཀུན་སློང་བྱེད་པར་བསྟན་པ་མ་ཡིན་པའི་ཕྱིར། དེས་
དེ་ཁོ་ན་ཉིད་ལ་རྨོངས་པས། ཞེས་སོགས་ལ་མི་མཚུངས་ཏེ། ལས་དེའི་དུས་ཀྱི་ཀུན་
སློང་ཡིན་ན་ལས་དེ་དང་མཚུངས་ལྡན་ཡིན་དགོས་པ་གང་ཞིག །བསོད་ནམས་དང་མི་
གཡོ་བའི་ལས་དང་མཚུངས་ལྡན་ཀྱི་དེ་ཁོ་ན་ཉིད་ལ་རྨོངས་པའི་མ་རིག་པ་མེད་པའི་
ཕྱིར་ཏེ། བསོད་ནམས་དང་མི་གཡོ་བའི་ལས་གང་རུང་ཡིན་ན་དགེ་བ་ཡིན་དགོས་པའི་
ཕྱིར། གཉིས་པ་ནི། དེ་ལ་ཁམས་གསུམ་གྱི་དེ་གསུམ་དུ་ཡོད། གསུམ་པ་ནི། ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དེ། དགེ་སོགས་གསུམ་གྱི་ནང་ནས་ལུང་
མ་བསྟན། སྤང་བྱ་གཉིས་ཀྱི་ནང་ནས་ངོ་བོ་སྒོམ་སྤང་། ཕུང་པོ་ལྔའི་ནང་ནས་འདུ་བྱེད་
ཀྱི་ཕུང་པོ་ཡིན། གང་ཟག་སུའི་རྒྱུད་ལ་ཡོད་ན་སོ་སྐྱེའི་རྒྱུད་ལ་ཡོད་ཅིང་། འཕགས་
རྒྱུད་ལ་མེད་དེ། འཕགས་རྒྱུད་ལ་འཕེན་བྱེད་ཀྱི་ལས་མེད་པའི་ཕྱིར། །
འདུ་བྱེད་ཀྱི་རྟེན་འབྲེལ་བཤད་པ། །
གཉིས་པ་འདུ་བྱེད་ཀྱི་རྟེན་འབྲེལ་ལ་ཡང་། ཁ་ཅིག །ཡང་སྲིད་ཕྱི་མ་འཕེན་བྱེད་
ཀྱི་ལས། འདུ་བྱེད་ཀྱི་རྟེན་འབྲེལ་གྱི་མཚན་ཉིད་ཟེར་ན། ཚུར་མཐོང་ལྷས་བྱིན་གྱི་རྒྱུད་
- 30 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ཀྱི་འདུ་བྱེད་ཀྱི་རྟེན་འབྲེལ་ཆོས་ཅན། མཚན་ཉིད་ (༡༥ན)དེར་ཐལ། མཚོན་བྱ་དེའི་
ཕྱིར། དེ་ཆོས་ཅན། ཡང་སྲིད་ཕྱི་མའི་རྒྱུ་ཡིན་པར་ཐལ་ལོ། །ཁ་ཅིག །རང་གི་རྒྱུར་གྱུར་
པའི་མ་རིག་པས་ཀུན་ནས་བསླངས་ཤིང་རང་གི་འབྲས་བུར་གྱུར་པའི་ཡང་སྲིད་ཕྱི་མ་
འཕེན་བྱེད་ཀྱི་ལས་དེ་དེའི་མཚན་ཉིད་ཟེར་ན། ངན་སོང་བའི་རྣམ་སྨིན་གྱི་ཕུང་པོ་འཕེན་
བྱེད་ཀྱི་ལས་ཆོས་ཅན། ཟུར་གཉིས་པ་དེར་ཐལ། མཚོན་བྱ་དེའི་ཕྱིར་ཏེ། ཆོས་ཅན་
དེའི་ཕྱིར། འདོད་ན། དེ་ཆོས་ཅན། ཁྱོད་ཀྱི་འབྲས་བུར་གྱུར་པའི་ཡང་སྲིད་ཕྱི་མ་དེ་
ཁྱོད་ཀྱི་འཕངས་འབྲས་སུ་ཐལ་ལོ། །འདོད་ན། དེའི་འབྲས་བུར་གྱུར་པའི་དེ་ཆོས་
ཅན། །ཁྱོད་ངན་སོང་བའི་གང་ཟག་གི་རྒྱུད་ཀྱིས་བསྡུས་པར་ཐལ། ཁྱོད་དེའི་འཕངས་
འབྲས་ཡིན་པའི་ཕྱིར། འདོད་མི་ནུས་ཏེ། ཁྱོད་དང་བདེ་འགྲོའི་སྲིད་པའི་གཞི་མཐུན་
ཡོད་པའི་ཕྱིར། ཁ་ཅིག །རང་གི་རྒྱུར་གྱུར་པའི་མ་རིག་པས་ཀུན་ནས་བསླངས་ཤིང་
རང་གི་འཕང་བྱར་གྱུར་པའི་ཡང་སྲིད་ཕྱི་མ་འཕེན་བྱེད་ཀྱི་ལས་དེ། དེའི་མཚན་ཉིད་
ཟེར་ན། དེ་ལ་ཁ་ཅིག །ཚེ་དེ་ལ་དགྲ་བཅོམ་པའི་འབྲས་བུ་ཐོབ་པར་ངེས་པའི་སོ་སྐྱེའི་
རྒྱུད་ཀྱི་དམྱལ་བའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཁྱོད་ཀྱི་འཕང་བྱར་གྱུར་
པའི་ཡང་སྲིད་ཕྱི་མ་ཡོད་པར་ཐལ་ལོ། །འདོད་ན། དགྲ་བཅོམ་པ་ལས་ཉོན་གྱིས་
དམྱལ་བར་སྐྱེ་བ་ལེན་པ་ཡོད་པར་ཐལ་ལོ་ཟེར་ན་མ་ཁྱབ་སྟེ། འདོད་ན། དེ་ཆོས་
ཅན། ཁྱོད་ཀྱི་འཕང་བྱར་གྱུར་པའི་དེ་ཡོད་པར་ཐལ། དམྱལ་བའི་རྣམ་སྨིན་གྱི་ཕུང་པོ་
དེ་དེ་ཡིན་པའི་ཕྱིར། ཁྱོད་དེ་འཕེན་བྱེད་ཀྱི་ལས་ཡིན་པའི་ཕྱིར། ཁ་ཅིག །འདུ་བྱེད་ཀྱི་
རྟེན་འབྲེལ་དུ་གྱུར་པའི་གཟུགས་ཕུང་ཡོད་དེ། དེར་གྱུར་པའི་ལུས་ངག་ཡིད་གསུམ་གྱི་
ལས་ཡོད་པ་གང་ཞིག །ལུས་ངག་གི་ལས་གཟུགས་ཕུང་ཡིན་པའི་ཕྱིར་ཏེ། མཛོད་
ལས། སེམས་པ་ཡིད་ཀྱི་ལས་ཡིན་ཏེ། དེས་བསྐྱེད་ལུས་དང་ངག་གི་ལས། །ཞེས་དང་།
-31 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ལུས་རྣམ་རིག་བྱེད་དབྱིབས་སུ་འདོད། །ངག་རྣམས་རིག་བྱེད་ནི་ངག་སྒྲ། །(༡༥བ)
ཞེས་གསུངས་པའི་ཕྱིར་ཟེར་ན་མ་ཁྱབ་སྟེ། ལས་ཡིན་ན་སེམས་བྱུང་སེམས་པ་ཡིན་
དགོས་པའི་ཕྱིར་ཏེ། ལྷག་མཐོང་ཆེན་མོ་ལས། སེམས་པའི་ལས་ནི་རང་དང་མཚུངས་པར་
ལྡན་པའི་སེམས་ཡུལ་རྣམས་ལ་གཡོ་ཞིང་སྐུལ་བར་བྱེད་པའི་སེམས་བྱུང་ཡིད་ཀྱི་ལས་
སོ། །བསམ་པའི་ལས་ནི་སེམས་པ་དེས་ཀུན་ནས་བསླངས་ཤིང་ལུས་ངག་གི་ལས་ཏེ།
དེ་རིག་བྱེད་དང་རིག་བྱེད་མ་ཡིན་པ་གཉིས་སུ་བྱས་ནས་གཟུགས་ཅན་ཁོ་ནར་བྱེ་བྲག་
སྨྲ་བས་འདོད་པ་ལ། སློབ་དཔོན་དབྱིག་གཉེན་གྱིས་དེ་བཀག་ནས། ལུས་ངག་གི་རིག་
བྱེད་དང་མཉམ་དུ་འཇུག་པའི་སེམས་པ་ལ་བྱེད་པས་གཉིས་ཀའང་སེམས་པར་བཤད་
དོ། །ཞེས་གསུངས་པའི་ཕྱིར། །
ཁོ་ན་རེ། ལས་དང་གཟུགས་ཕུང་གི་གཞི་མཐུན་ཡོད་པར་ཐལ། དགེ་བའི་ལས་
དང་གཟུགས་ཕུང་གི་གཞི་མཐུན་ཡོད་པ་གང་ཞིག །མི་དགེ་བའི་ལས་དང་དེའི་གཞི་
མཐུན་ཡོད་པའི་ཕྱིར། དང་པོ་གྲུབ་སྟེ། བཀའ་བརྒྱད་སྟོང་པ་དེ་དགེ་བའི་ལས་ཡིན་
པའི་ཕྱིར་ཏེ། དེ་དགེ་བ་ཡིན་པའི་ཕྱིར་ཟེར་ན་མ་ཁྱབ། གཉིས་པ་གྲུབ་སྟེ། རྫུན་
ཚིག་དེ་མི་དགེ་བའི་ལས་ཡིན་པའི་ཕྱིར་ཏེ། དེ་མི་དགེ་བ་ཡིན་པའི་ཕྱིར་ཟེར་ན་མ་
ཁྱབ་བོ། །
རང་ལུགས་ལ། འདུ་བྱེད་ཀྱི་རྟེན་འབྲེལ་བཤད་པ་དང་། ལས་ཀྱི་རྣམ་གཞག་
སྤྱིར་བསྟན་པའོ། །
རང་ལུགས་ལ་མཚན་ཉིད་དབྱེ་བ་ངོ་བོ་གང་ཡིན་དཔྱད་པ། །
དང་པོ་ལ། མཚན་ཉིད། དབྱེ་བ། ངོ་བོ་གང་ཡིན་དཔྱད་པའོ། །དང་པོ་ནི། རང་
དང་རྟེན་འབྲེལ་ཚར་གཅིག་ཏུ་གཏོགས་པའི་མ་རིག་པས་ཀུན་ནས་བསླངས་ཤིང་རང་
-32 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
གི་འཕང་བྱར་གྱུར་པའི་ཡང་སྲིད་ཕྱི་མ་འཕེན་བྱེད་ཀྱི་སེམས་བྱུང་སེམས་པ་དེ་ཡན་
ལག་བཅུ་གཉིས་ཀྱི་ནང་ཚན་གྱི་འདུ་བྱེད་ཀྱི་རྟེན་འབྲེལ་གྱི་མཚན་ཉིད། དེ་དང་འདུ་
བྱེད་ཀྱི་རྟེན་འབྲེལ་དོན་གཅིག །གཉིས་པ་ནི། དེ་ལ་འདུ་བྱེད་ཀྱི་རྟེན་འབྲེལ་དུ་གྱུར་
པའི་བསོད་ནམས་ཀྱི་ལས། དེར་གྱུར་པའི་བསོད་ནམས་མ་ཡིན་པའི་ལས། དེར་གྱུར་
པའི་མི་གཡོ་བའི་ལས་དང་གསུམ་ཡོད། དང་པོ་ལ་ཡང་། དེར་གྱུར་པའི་གླིང་བཞིའི་
མི་དང་འདོད་ལྷ་རིགས་དྲུག་ཏུ་སྐྱེ་བའི་འཕེན་བྱེད་ཀྱི་ལས་རྣམས་སུ་ཡོད། གཉིས་པ་
ལ་ཡང་། ངན་སོང་གསུམ་དུ་སྐྱེ་བའི་འཕེན་བྱེད་ཀྱི་ལས་རྣམས་སུ་ཡོད། གསུམ་པ་ལ་
ཡང་། གཟུགས་ཁམས་(༡༦ན)གནས་རིགས་བཅུ་བདུན་དང་། གཟུགས་མེད་རིགས་
བཞིར་སྐྱེ་བའི་འཕེན་བྱེད་ཀྱི་ལས་རྣམས་སུ་ཡོད་དོ། །གསུམ་པ་ནི། ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་དེ་ཡིན་ན། ཕུང་པོ་ལྔའི་ནང་
ནས་འདུ་བྱེད་ཀྱི་ཕུང་པོ་ཡིན་དགོས་པའི་ཕྱིར་ཏེ། དེ་ཡིན་ན་མཚུངས་ལྡན་འདུ་བྱེད་ཀྱི་
ཕུང་པོ་ཡིན་དགོས་པའི་ཕྱིར་ཏེ། དེ་ཡིན་ན་སེམས་བྱུང་སེམས་པ་ཡིན་དགོས་པའི་ཕྱིར།
དགེ་སོགས་གསུམ་གྱི་ནང་ནས་ངོ་བོ་ལུང་མ་བསྟན་དང་། སྤང་བྱ་གཉིས་ཀྱི་ནང་ནས་
ངོ་བོ་སྒོམ་སྤང་ཡིན་ནོ། །
གཉིས་པ་ནི། ལས་ལ་སྤྱིར་ངོ་བོའི་སྒོ་ནས་སེམས་པའི་ལས་དང་བསམ་པའི་ལས་
གཉིས་སུ་ཡོད་དེ། ཀུན་བཏུས་ལས། ལས་གང་ཞེ་ན། སེམས་པའི་ལས་དང་བསམ་
པའི་ལས་ཏེ། འདི་ནི་ལས་ཀྱི་མཚན་ཉིད་མདོར་བསྡུས་པའོ། །ཞེས་གསུངས་པའི་
ཕྱིར། །དེ་གཉིས་ཀྱི་ཁྱད་པར་ཡང་ཡོད་དེ། ཡིད་ཀྱི་ལས་དེ་སེམས་པའི་ལས་དང་།
ལུས་ངག་གི་ལས་གཉིས་པོ་དེ་བསམ་པའི་ལས་ཡིན་པའི་ཕྱིར་ཏེ། མཛོད་ལས། སེམས་
པ་ཡིད་ཀྱི་ལས་ཡིན་ཏེ། །དེས་བསྐྱེད་ལུས་དང་ངག་གི་ལས། །ཞེས་གསུངས་པའི་
ཕྱིར། ཡང་ལས་ལ་འཇུག་ཚུལ་གྱི་སྒོ་ནས་ལུས་ངག་ཡིད་གསུམ་གྱི་ལས་གསུམ་དུ་ཡོད་
- 33 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
དེ། དགེ་མི་དགེ་གང་ཡིན་ཀྱང་རུང་དང་པོར་འདི་དང་འདི་བྱའོ་ཞེས་ཐོག་མར་ཡིད་ཁོ་
ན་ལ་སེམས་ཤིང་ལུས་ངག་གི་གནས་སྐབས་སུ་མ་ཐོན་པའི་སེམས་བྱུང་སེམས་པ་དེ།
ཡིད་ཀྱི་ལས་དང་། སེམས་བྱུང་སེམས་པ་དེས་ཀུན་ནས་བསླངས་ཏེ་ལུས་ངག་གི་གནས་
སྐབས་སུ་ཐོན་པའི་སེམས་བྱུང་སེམས་པ་དེ། ལུས་ངག་གི་ལས་སུ་སོ་སོར་འཇོག་པའི་
ཕྱིར། དེ་ཡང་ལུས་ཀྱི་རིག་བྱེད་དང་མཉམ་དུ་འཇུག་པའི་སེམས་བྱུང་སེམས་པ་དེ།།
ལུས་ཀྱི་ལས་དང་། ངག་གི་རིག་བྱེད་དང་མཉམ་དུ་འཇུག་པའི་སེམས་བྱུང་སེམས་པ་
དེ། ངག་གི་ལས་སུ་འཇོག་གོ །ལུས་ཀྱི་ལས་ལ་དྲུག་ཏུ་ཡོད་དེ། སྲོག་གཅོད་པའི་ལས་
མ་བྱིན་ལེན་པའི་ལས་མི་ཚངས་པར་སྤྱོད་པའི་ལས་ཏེ། ལུས་ཀྱི་མི་དགེ་བའི་ལས་
གསུམ། དེ་ལས་(༡༦བ)བཟློག་པའི་ལུས་ཀྱི་དགེ་བའི་ལས་གསུམ་སྟེ་དྲུག་ཏུ་ཡོད་པའི་
ཕྱིར། ངག་གི་ལས་ལ་བརྒྱད་དུ་ཡོད་དེ། རྫུན་གྱི་ལས། ཕྲ་མའི་ལས། ཚིག་རྩུབ་ཀྱི་ལས།
ངག་འཁྱལ་གྱི་ལས་ཏེ་ངག་གི་མི་དགེ་བའི་ལས་བཞི། དེ་ལས་བཟློག་པའི་ངག་གི་
དགེ་བའི་ལས་བཞི་སྟེ་བརྒྱད་ཡོད་པའི་ཕྱིར་ཏེ། ཡིད་ཀྱི་ལས་ལ་བརྣབ་སེམས་དང་།
གནོད་སེམས། ལོག་ལྟ་རྣམས་མེད་དེ། དེ་རྣམས་ལས་མ་ཡིན་པའི་ཕྱིར་ཏེ། དེ་ཉོན་
མོངས་ཡིན་པའི་ཕྱིར། དེ་ལྟར་ཡང་མཛོད་ལས། གསུམ་མམ་བདུན་ནི་ལས་ཀྱང་ཡིན།
ཞེས་དང༌། བརྣབ་སེམས་ལ་སོགས་ལས་མིན་ཡང་། །ཞེས་གསུངས། ཡང་ལས་ལ་
རྒྱུའི་སྒོ་ནས། ཟག་བཅས་ཀྱི་ལས་དང་ཟག་མེད་ཀྱི་ལས་གཉིས། དེ་གཉིས་གང་རུང་
མ་ཡིན་པའི་ལས་དང་གསུམ་ལས། དང་པོ་ནི། རང་རྒྱུ་ཉོན་མོངས་ཅན་གྱིས་ཀུན་ནས་
བསླངས་པའི་སེམས་བྱུང་སེམས་པ་ལྟ་བུ། ཟག་བཅས་ཀྱི་ལས་ལ་བྱེད་ལས་ཀྱི་སྒོ་
ནས། འཕེན་བྱེད་ཀྱི་ལས། འགྲུབ་བྱེད་ཀྱི་ལས། རྫོགས་བྱེད་ཀྱི་ལས་དང་གསུམ་
ལས། དང་པོ་ནི། རྣམ་སྨིན་གྱི་ངོ་བོ་འབྱིན་རུང་ཙམ་དུ་བྱེད་པའི་ལས་ལྟ་བུ། གཉིས་
པ་ནི། རྣམ་སྨིན་གྱི་ངོ་བོ་འགྲུབ་ངེས་སུ་བྱེད་པའི་ལས་ལྟ་བུ། གསུམ་པ་ནི། འཕེན་
-34-



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
བྱེད་ལས་ཀྱི་འཕངས་ཤིང་འགྲུབ་བྱེད་ལས་ཀྱིས་གྲུབ་པར་བྱས་པའི་རྟེན་དེ་ལ་བདེ་
སྡུག་སོ་སོར་འབྱིན་པར་བྱེད་པའི་ལས་ལྟ་བུ། དེས་ན་འཕེན་བྱེད་དགེ་བས་འཕངས་
ཤིང་རྫོགས་བྱེད་དགེ་བས་རྫོགས་པ། འཕེན་བྱེད་མི་དགེ་བས་འཕངས་ཤིང་རྫོགས་
བྱེད་མི་དགེ་བས་རྫོགས་པ། འཕེན་བྱེད་དགེ་བས་འཕངས་ཤིང་རྫོགས་བྱེད་མི་དགེ་
བས་རྫོགས་པ། འཕེན་བྱེད་མི་དགེ་བས་འཕངས་ཤིང་རྫོགས་བྱེད་དགེ་བས་རྫོགས་
པ་དང་བཞི་ལས། དང་པོ་ནི། འདོད་པའི་ལྷ་དང་མི་ཕལ་ཆེར་ལྟ་བུ། གཉིས་པ་ནི།
ངན་སོང་བ་ཕལ་ཆེར་ལྟ་བུ། གསུམ་པ་ནི། མིའི་རྟེན་ལ་ལོངས་སྤྱོད་ཆུང་ཞིང་ཚེ་ཐུང་
ལ་ནད་མང་བ་ལྟ་བུ། བཞི་པ་ནི། ཀླུའི་རྟེན་ལ་ལོངས་སྤྱོད་དཔག་མེད་འབྱུང་བ་ལྟ་
བུའོ། །ཡང་ཟག་བཅས་ཀྱི་ལས་ལ་རྣམ་སྨིན་འབྱུང་ཚུལ་གྱི་སྒོ་ནས། མཐོང་ཆོས་ལ་
མྱོང་འགྱུར་གྱི་ལས། (༡༧ན） སྐྱེ་གནས་གཞན་ལ་མྱོང་འགྱུར་གྱི་ལས། ལན་གྲངས་
གཞན་ལ་མྱོང་འགྱུར་གྱི་ལས། རྣམ་སྨིན་འབྱིན་པར་མ་ངེས་པའི་ལས་དང་བཞི་ལས།
དང་པོ་ནི། ལས་བསགས་པའི་ཚེ་དེ་ལ་རྣམ་སྨིན་འབྱིན་པར་ངེས་པའི་ལས་ལྟ་བུ།།
གཉིས་པ་ནི། ལས་བསགས་པའི་ཚེ་ཕྱི་མ་དེ་ཉིད་ལ་རྣམ་སྨིན་འབྱིན་པར་ངེས་པའི་
ལས་ལྟ་བུ། གསུམ་པ་ནི། ལས་བསགས་པའི་ཚེ་ཕྱི་མའི་ཕྱི་མ་ནས་རྣམ་སྨིན་འབྱིན་
པར་ངེས་པའི་ལས་ལྟ་བུ། བཞི་པ་ནི། སྐད་ཅིག་གཉིས་པར་གཉེན་པོ་སྟོབས་བཞིའི་
བཤགས་པས་འདག་ངེས་ཀྱི་སྲོག་གཅོད་ཀྱི་ལས་ལྟ་བུ། ཡང་དེ་ལ་རྣམ་སྨིན་མྱོང་ཚུལ་
གྱི་སྒོ་ནས། བདེ་བ་མྱོང་འགྱུར་གྱི་ལས། སྡུག་བསྔལ་མྱོང་འགྱུར་གྱི་ལས། བཏང་
སྙོམས་མྱོང་འགྱུར་གྱི་ལས་དང་གསུམ་ལས། དང་པོ་ནི། བསམ་གཏན་གསུམ་པ་མན་
ཆད་ཀྱི་སས་བསྡུས་ཀྱི་དགེ་བའི་ལས་ལྟ་བུ། གཉིས་པ་ནི། མི་དགེ་བའི་ལས་ལྟ་བུ།
གསུམ་པ་ནི། བསམ་གཏན་བཞི་པ་ཡན་ཆད་ཀྱི་སས་བསྡུས་ཀྱི་ལས་ལྟ་བུ། ཡང་དེ་
ལ། ཁམས་དང་བསམ་པའི་སྒོ་ནས། བསོད་ནམས་ཀྱི་ལས། བསོད་ནམས་མ་ཡིན་
- 35 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
པའི་ལས། མི་གཡོ་བའི་ལས་དང་གསུམ་ལས། དང་པོ་ནི། འདོད་པའི་བདེ་འགྲོའི་སྐྱེ་
བ་འཕེན་འགྲུབ་ཀྱི་ལས་ལྟ་བུ། གཉིས་པ་ནི། ངན་འགྲོའི་དེ་ལྟ་བུ། གསུམ་པ་ནི།
ཁམས་གོང་མའི་དེ་ལྟ་བུ། ཁམས་གོང་མའི་སྐྱེ་བ་འཕེན་འགྲུབ་ཀྱི་ལས་ལ་མི་གཡོ་བ་
ཞེས་བརྗོད་པའི་རྒྱུ་མཚན་ཡོད་དེ། ཁམས་གོང་མའི་སྐྱེ་བ་འཕེན་བྱེད་ཀྱི་ལས་དེ་རྣམ་
གཡེང་གིས་མི་གཡོ་བའམ་དེའི་སྐྱེ་བ་འཕེན་བྱེད་ཀྱི་ལས་དེ་དང་རྫོགས་བྱེད་ཀྱི་ལས་
དེས་རྣམ་སྨིན་ཁམས་གཞན་དང་ས་གཞན་དུ་མི་གཡོ་བ་སྟེ་མི་འབྱིན་པའི་རྒྱུ་མཚན་གྱི་
དེ་ལྟར་བརྗོད་པའི་ཕྱིར། འདོད་པའི་སྐྱེ་བ་འཕེན་འགྲུབ་ཀྱི་ལས་རྣམས་གཡོ་བ་ཡིན་
ཏེ། མཆོད་སྦྱིན་རླབས་པོ་ཆེ་བཏང་བའི་རྣམ་སྨིན་གྱི་འབྲས་བུ་ལོངས་སྤྱོད་ཕུན་སུམ་
ཚོགས་པ་དེ་གཏོང་བ་པོ་ཚུལ་ཁྲིམས་རྣམ་པར་དག་པ་དང་ལྡན་ན་བདེ་འགྲོའི་རྟེན་ལ་
འབྱུང་ཡང་ཚུལ་(༡༧བ)ཁྲིམས་འཆལ་བའི་དབང་གིས་ངན་འགྲོའི་རྟེན་ལ་འབྱུང་བ་
ཡོད་པའི་ཕྱིར། ད་
གཉིས་པ་ཟག་མེད་ཀྱི་ལས་ནི། རང་རྒྱུ་ཉོན་མོངས་ཙམ་གྱིས་ཀུན་ནས་བསླངས་
པ་མ་ཡིན་པར་རང་རྒྱུ་ཤེས་སྒྲིབ་ཀྱི་ཀུན་སློང་གི་རྩོལ་བ་ཕྲ་མོ་ལས་བྱུང་བའི་སེམས་
བྱུང་སེམས་པ་ལྟ་བུ། འདི་ཉན་རང་དགྲ་བཅོམ་པ་རྣམས་དང་ཞིང་དུ་སྐྱེ་བ་ལེན་པའི་རྒྱུ་
དང་དག་ས་ལ་གནས་པའི་སེམས་དཔའ་རྣམས་གཞན་དོན་དུ་འཁོར་བར་སྐྱེ་བ་ལེན་
པའི་རྒྱུ་དགོས་པར་བཤད་དོ། །གསུམ་པ་ནི་དེ་གཉིས་གང་རུང་མ་ཡིན་པའི་ལས་ནི།
མཉམ་གཞག་རྣམ་པར་མི་རྟོག་པའི་ཡེ་ཤེས་ཀྱི་ངོ་བོར་གྱུར་པའི་ལས་ལྟ་བུའོ། །ཡང་
ལས་ལ་རྣམ་སྨིན་དཀར་བའི་ལས། རྣམ་སྨིན་གནག་པའི་ལས། དཀར་ནག་འདྲེས་མའི་
ལས་དང་གསུམ་ལས། དང་པོ་ནི། བསམ་སྦྱོར་གཉིས་ཀ་དགེ་བས་བྱས་པའི་ལས་ལྟ་བུ།
གཉིས་པ་ནི། བསམ་སྦྱོར་གཉིས་ཀ་མི་དགེ་བས་བྱས་པའི་ལས་ལྟ་བུ། གསུམ་པ་ནི།
བསམ་པ་དགེ་བས་བྱས་ལ་སྦྱོར་བ་མི་དགེ་བས་བྱས་པའི་ལས་ལྟ་བུ། ཡང་ལ་ས་ལ་
- 36 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
བྱས་ལ་མ་བསགས་པ། བསགས་ལ་མ་བྱས་པ། བྱས་བསགས་གཉིས་ཀ་ཚང་བ།
དེ་གཉིས་ཀ་མ་ཚང་བའི་ལས་དང་བཞི་ལས། དང་པོ་ནི། རང་ཉིད་བྱེད་འདོད་མེད་
ཀྱང་གཞན་གྱིས་དབང་མེད་དུ་བྱེད་དུ་བཅུག་པའི་ལས་ལྟ་བུ། གཉིས་པ་ནི། རྨི་ལམ་
དུ་བྱས་པའི་ལས་ལྟ་བུ། གསུམ་པ་ནི། བསམ་བཞིན་དུ་སྲོག་གཅོད་ཀྱི་ལས་བྱས་ཏེ་
མཐར་ཐུག་གྲུབ་པའི་ལས་ལྟ་བུ། བཞི་པ་ནི། སྲོག་གཅོད་ཀྱི་སྦྱོར་བ་ཡིད་ལ་བསམ་སྟེ་
དེ་རྗེས་སུ་འདུན་པ་ལོག་པའི་ལས་ལྟ་བའོ། །ཡང་ལས་ལ། སྡོམ་པའི་ལས། སྡོམ་མིན་
གྱི་ལས། བར་མའི་ལས་དང་གསུམ་ལས། དང་པོ་ནི། དགེ་ཚུལ་སློང་གི་སྡོམ་པ་ལྟ་བུ།
གཉིས་པ་ནི། རང་ཉིད་རྒྱུད་ལ་ལྡན་ན་སྡོམ་པ་མཐའ་དག་རྒྱུད་ལ་སྐྱེ་བ་ལ་བར་དུ་
གཅོད་ཅིང་སྲིད་པ་རྒྱུན་ཆགས་སུ་འབྱུང་བའི་ལས་ལྟ་བུ། འདི་བཤན་པ་དང་བཙོན་སྲུང་
གི་རྒྱུད་ལ་ཡོད་དོ། །གསུམ་པ་ནི། བར་མ་རབ་བྱུང་གི་ཚུལ་ཁྲིམས་ལྟ་བུའོ། ། །
རྣམ་ཤེས་ཀྱི་རྟེན་འབྲེལ་བཤད་པ། །
གསུམ་པ་རྣམ་ཤེས་ཀྱི་རྟེན་འབྲེལ་བཤད་པ་ལ། ཁ་ཅིག །རང་དང་རྟེན་འབྲེལ་
ཚར་གཅིག་ཏུ་གཏོགས་(༡༨ན)པའི་འཕེན་བྱེད་ཀྱི་ལས་ནུས་པ་མཐུ་ཅན་དུ་མ་གྱུར་
པའི་གནས་སྐབས་ཀྱི་གཙོ་བོ་ཡིད་ཀྱི་རྣམ་རིག་གང་ཞིག །རྣམ་སྨིན་བྱུང་མ་ཟིན་པའི་
འཕེན་བྱེད་ལས་ཀྱི་བག་ཆགས་འཛིན་པ། རྣམ་ཤེས་ཀྱི་རྟེན་འབྲེལ་གྱི་མཚན་ཉིད་ཟེར་
ན། མིར་སྐྱེ་འགྱུར་གྱི་འཕེན་བྱེད་ཀྱི་ལས་ཀྱི་བག་ཆགས་འཛིན་པའི་རྣམ་ཤེས་ཀྱི་རྟེན་
འབྲེལ་ཡིན་ན། མིར་སྐྱེ་བའི་ཆ་རྐྱེན་དུ་གྱུར་པའི་རྣམ་ཤེས་ཀྱི་རྟེན་འབྲེལ་ཡིན་དགོས་
པར་ཐལ། མཚན་ཉིད་འཐད་པའི་ཕྱིར། འདོད་ན། དུད་འགྲོ་ལ་དེར་ཐལ། མཚན་
ཉིད་འཐད་པའི་ཕྱིར། འདོད་ན། མིར་སྐྱེ་བའི་རྣམ་ཤེས་ཀྱི་རྟེན་འབྲེལ་དང་། དུད་
འགྲོར་སྐྱེ་བའི་རྣམ་ཤེས་ཀྱི་རྟེན་འབྲེལ་གྱི་གཞི་མཐུན་ཡོད་པར་ཐལ། དེ་གཉིས་འདོད་
- 37 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩ །
པ་གང་ཞིག །དེ་ཡིད་ཀྱི་རྣམ་པར་ཤེས་པ་གཅིག་གི་སྟེང་དུ་མིར་སྐྱེ་འགྱུར་གྱི་འཕེན་
བྱེད་ཀྱི་ལས་ཀྱི་བག་ཆགས་དང་། དུད་འགྲོར་སྐྱེ་འགྱུར་གྱི་དེ་གཉིས་ཀ་སྲིད་པའི་ཕྱིར།
རྣམ་པར་ཤེས་པ་གཅིག་གི་སྟེང་དུ་དགེ་མི་དགེའི་ལས་ཀྱི་བག་ཆགས་གཉིས་ཀ་སྲིད་
པའི་ཕྱིར། འདོད་ན། མིར་སྐྱེ་བའི་འཕེན་བྱེད་ཀྱི་ལས་དང་། དུས་འགྲོར་སྐྱེ་བའི་
འཕེན་བྱེད་ཀྱི་ལས་ཀྱི་གཞི་མཐུན་ཡོད་པར་ཐལ་ལོ། །འདོད་མི་ནུས་ཏེ། དང་པོ་དེ་
ཡིན་ན་དགེ་བ་ཡིན་དགོས། གཉིས་པ་དེ་ཡིན་ན་མི་དགེ་བ་ཡིན་དགོས་པའི་ཕྱིར། རྟགས་
བུད་དོ། །ཁོ་ན་རེ། དེ་འདྲའི་གཞི་མཐུན་ཡོད་པར་ཐལ། མིར་སྐྱེ་བའི་འཕེན་བྱེད་ཀྱི་
ལས་ཀྱི་བག་ཆགས་འཛིན་པའི་རྣམ་ཤེས་ཀྱི་རྟེན་འབྲེལ་དང་། དུད་འགྲོར་སྐྱེ་བའི་
དེའི་གཞི་མཐུན་ཡོད་པའི་ཕྱིར་ན་མ་ཁྱབ། ཁོ་ན་རེ། མཚན་ཉིད་དེ་འཐད་པར་ཐལ།
མིའི་རྟེན་ལ་ལྷར་སྐྱེ་བའི་ལན་གྲངས་གཞན་ལ་མྱོང་འགྱུར་གྱི་ལས་བསགས། དེའི་རྗེས་
སུ་ལས་གཞན་གྱི་དབང་གིས་ངན་སོང་དུ་སྐྱེ་བ་བླངས། དེའི་རྗེས་སུ་སྔར་གྱི་ལས་དེའི་
དབང་གིས་ལྷར་སྐྱེ་བའི་ཚེ་ངན་སོང་བའི་གང་ཟག་དེའི་རྒྱུད་ལ་མིའི་རྟེན་ལ་བསགས་
པའི་ལྷར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པའི་ཕྱིར་ཏེ། ལྷར་སྐྱེ་བའི་རྣམ་ཤེས་ཀྱི་
རྟེན་འབྲེལ་དེ་ལྷའི་སྲིད་པའི་རྟེན་འབྲེལ་མངོན་དུ་མ་གྱུར་པའི་བར་དུ་འབྱུང་བའི་(༡༨བ)
ཕྱིར་ཏེ། རྟེན་འབྲེལ་མདོ་འགྲེལ་ལས། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་དེ་གང་
གི་བར་དུ་འབྱུང་ཞེ་ན། སྲིད་པ་ལ་ཐུག་གི་བར་དུའོ། །ཞེས་གསུངས་པའི་ཕྱིར་ཟེར་ན་
མ་ཁྱབ། ཡང་སྔར་གྱི་དམ་བཅའ་དེ་དང་མ་རིག་པ་དང་རྣམ་ཤེས་གཉིས་ལས་གང་
བསགས་པའི་ས་དེར་གཏོགས་ཟེར་བ་ནང་འགལ་ཏེ། བསམ་གཏན་དང་པོའི་རྟེན་ལ་
བསམ་གཏན་བཞི་པར་སྐྱེ་བའི་ལན་གྲངས་གཞན་ལ་མྱོང་འགྱུར་གྱི་ལས་བསགས།
དེའི་རྗེས་སུ་ལས་གཞན་གྱི་དབང་གིས་ངན་སོང་དུ་སྐྱེ་བའི་ངན་སོང་བའི་གང་ཟག་
དེའི་རྒྱུད་ལ་བསམ་གཏན་བཞི་པར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པར་ཐལ།
- 38 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
སྔར་གྱི་དམ་བཅའ་དེའི་ཕྱིར། འདོད་ན། དེའི་རྒྱུད་ལ་བསམ་གཏན་དང་པོའི་སས་
བསྡུས་ཀྱི་སེམས་ཡོད་པར་ཐལ། དེའི་རྒྱུད་ལ་བསམ་གཏན་དང་པོའི་རྟེན་ལ་བསགས་
པའི་བསམ་གཏན་བཞི་པར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པ་གང་ཞིག །དེ་
བསམ་གཏན་དང་པོའི་སས་བསྡུས་ཡིན་པའི་ཕྱིར། རྟགས་དོན་གྱིས་སོང་། འདོད་ན།
ངན་སོང་བའི་གང་ཟག་ཡིན་ན་བསམ་གཏན་དང་པོའི་སེམས་རྒྱུད་ལྡན་གྱི་གང་ཟག་
ཡིན་དགོས་པར་ཐལ་ལོ། །གཞན་ཡང་རྣམ་ཤེས་ཀྱི་རྟེན་འབྲེལ་དེ་ལ་རྣམ་པར་ཤེས་
པའི་ཚོགས་དྲུག་ཡོད་པར་ཐལ། རྟེན་འབྲེལ་མདོ་འགྲེལ་ལས། འདུ་བྱེད་རྐྱེན་གྱིས་
རྣམ་པར་ཤེས་པ་དེ་གང་ཞེ་ན། མིག་གི་རྣམ་པར་ཤེས་པ་དང༌། དེ་བཞིན་དུ་རྣ་བ་དང༌།
སྣ་དང་། ལྕེ་དང་། ལུས་དང་། ཡིད་ཀྱི་རྣམ་པར་ཤེས་པའོ། །ཞེས་གསུངས་པའི་ཕྱིར།
ཁྱབ་པ་ཁས། གཞན་ཡང་། འཕེན་བྱེད་ཀྱི་ལས་དེ་དེའི་དུས་སུ་ནུས་པ་མཐུ་ཅན་དུ་
གྱུར་པ་མ་ཡིན་པར་ཐལ། རྣམ་ཤེས་ཀྱི་རྟེན་འབྲེལ་ཡིན་ན་འཕེན་བྱེད་ཀྱི་ལས་ནུས་པ་
མཐུ་ཅན་དུ་མ་གྱུར་པའི་གནས་སྐབས་ཀྱི་གཙོ་བོ་ཡིད་ཀྱི་རྣམ་རིག་ཡིན་དགོས་པའི་
ཕྱིར། རྟགས་ཁས། འདོད་མི་ནུས་ཏེ། དེ་རང་དུས་སུ་རང་འབྲས་སྐྱེད་པ་ལ་ནུས་པ་
མཐུ་ཅན་དུ་གྱུར་པ་ཡིན་པའི་ཕྱིར། ཁ་ཅིག །རྣམ་ཤེས་ཀྱི་རྟེན་འབྲེལ་ལ་རྒྱུ་དུས་ཀྱི་
རྣམ་ཤེས་ཀྱི་རྟེན་འབྲེལ་དང་། འབྲས་དུས་ཀྱི་དེ་གཉིས་(༡༩ན)སུ་ཡོད་དེ། དེ་ལྟར་
ལམ་རིམ་དང་གསེར་ཕྲེང་ལས་བཤད་པའི་ཕྱིར་ཟེར་བ་མི་འཐད་དེ། །དེ་ཡིན་ན་རྒྱུ་
དུས་ཀྱི་དེ་ཡིན་དགོས་པའི་ཕྱིར་ཏེ། དེ་ཡིན་ན་ཡན་ལག་གསུམ་པ་རྣམ་ཤེས་ཀྱི་རྟེན་
འབྲེལ་ཡིན་དགོས་པའི་ཕྱིར། །
རང་ལུགས་ནི། རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་
ལས་ཀྱི་བག་ཆགས་བསྒོས་མ་ཐག་པའི་གཙོ་བོ་ཡིད་ཀྱི་རྣམ་རིག་དེ། རྣམ་ཤེས་ཀྱི་རྟེན་
འབྲེལ་གྱི་མཚན་ཉིད། དེ་དང་ཡན་ལག་བཅུ་གཉིས་ཀྱི་ནང་ཚན་གྱི་རྣམ་ཤེས་ཀྱི་རྟེན་
- 39 -



༼༩༽
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
འབྲེལ་དོན་གཅིག ། །
མིང་གཟུགས་ཀྱི་རྟེན་འབྲེལ་བཤད་པ།
བཞི་པ། མིང་གཟུགས་ཀྱི་རྟེན་འབྲེལ་ལ་མཚན་ཉིད། དབྱེ་བ་གཉིས་ལས། དང་
པོ་ནི། རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་འཕངས་
འབྲས་ཀྱང་ཡིན། སྐྱེ་སྲིད་དུ་ཉིང་མཚམས་སྦྱར་མ་ཐག་པ་ནས་བཟུང་སྟེ། དབང་པོ་དྲུག་
ཚང་བར་མ་དོད་གོང་གི་ཕུང་པོའི་རིགས་སུ་གནས་པ་ཡང་ཡིན་པའི་གཞི་མཐུན་པར་
གྱུར་པའི་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དེ་རྫུས་སྐྱེས་ལས་གཞན་པའི་
མིང་གཟུགས་ཅི་རིགས་པའི་རྟེན་འབྲེལ་གྱི་མཚན་ཉིད། གཉིས་པ་ནི། དེ་ལ་ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་མིང་གི་རྟེན་འབྲེལ་དང་། དེར་གྱུར་པའི་གཟུགས་
ཀྱི་རྟེན་འབྲེལ་གཉིས་སུ་ཡོད། མངལ་སྐྱེས་ཀྱི་དབང་དུ་བྱས་ན། ཚུར་མཐོང་ཐ་མལ་
བ་མངལ་དུ་ཉིང་མཚམས་སྦྱར་མ་ཐག་པ་ནས་བཟུང་སྟེ། དབང་པོ་དྲུག་ཚང་བར་མ་
དོད་པའི་གནས་སྐབས་ཀྱི་རྣམ་སྨིན་གྱི་ཕུང་པོར་གྱུར་པའི་ཚོར་སོགས་ཕུང་པོ་ཕྱི་མ་
བཞི་ལྟ་བུ་དང་པོ་དང་། དེའི་གནས་སྐབས་ཀྱི་གཟུགས་ཕུང་དེ་གཉིས་པ་ཡིན། མིའི་
དབང་དུ་བྱས་ན། མིར་ཆགས་པའི་གནས་སྐབས་ཀྱི་རྣམ་སྨིན་གྱི་ཚོར་སོགས་ཕྱི་མ་
བཞི་དང་པོ་དང༌། དེའི་གནས་སྐབས་ཀྱི་གཟུགས་ཕུང་དེ་གཉིས་པ་ཡིན་ནོ། །མིར་
ཆགས་པ་དང་མིའི་ཁྱད་པར་ཡོད་དེ། མི་ལ་གནས་སྐབས་བཅུ་ཡོད་པའི་མངལ་གྱི་
གནས་སྐབས་ཕྱེད་དང་ལྔ་ཡན་ཆད་མིར་ཆགས་པར་འཇོག་པའི་ཕྱིར། གནས་སྐབས་
བཅུ་ཡང་ཡོད་དེ། མེར་མེར་པོ། ནུར་ནུར་པོ། ལྟར་ལྟར་པོ། འཁྲང་(༡༩བ)འགྱུར། དེ་
ཡན་ལག་འགྱུས་པ་སྟེ་མངལ་གྱི་གནས་སྐབས་ལྔ་དང་། བྱིས་པ། གཞོན་ནུ། དར་མ།
དར་ཡོལ། རྒན་པོ་སྟེ་བཙས་པའི་གནས་སྐབས་ལྔ་ཡོད་པའི་ཕྱིར། །
- 40 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
སྐྱེ་མཆེད་དྲུག་ཅི་རིགས་པའི་རྟེན་འབྲེལ་བཤད་པ།
རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་འཕངས་འབྲས་
ཀྱང་ཡིན། དབང་པོ་དྲུག་ཚང་བར་དོད་པ་ནས་བཟུང་སྟེ། ཡུལ་དབང་རྣམ་ཤེས་གསུམ་
འདུས་ནས་ཡུལ་གྱི་འགྱུར་བ་སྤྱོད་མི་ནུས་པའི་གནས་སྐབས་ཀྱི་རྣམ་སྨིན་གྱི་ཕུང་པོའི་
རིགས་སུ་གནས་པ་ཡང་ཡིན་པའི་གཞི་མཐུན་པར་གྱུར་པའི་ཀུན་ནས་ཉོན་མོངས་
ཕྱོགས་ཀྱི་རྟེན་འབྲེལ། ལྔ་པ་སྐྱེ་མཆེད་དྲུག་ཅི་རིགས་པའི་རྟེན་འབྲེལ་གྱི་མཚན་ཉིད།
དབྱེ་ན། དེར་གྱུར་པའི་མིག་གི་སྐྱེ་མཆེད་ནས། ཡིད་ཀྱི་སྐྱེ་མཆེད་ཀྱི་བར་དུ་དྲུག་ཡོད།
རེག་པའི་རྟེན་འབྲེལ་བཤད་པ། །
རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ཀྱི་ལས་ཀྱི་འཕངས་
འབྲས་ཀྱང་ཡིན། ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་འགྱུར་བ་སྤྱོད་ནུས་
པ་ནས་བཟུང་སྟེ། ཚོར་བ་བདེ་སྡུག་བཏང་སྙོམས་གསུམ་གྱི་རྒྱུ་ཟས་ལ་སོགས་པ་ཤེས་
པ་ནུས་པའི་གནས་སྐབས་ཀྱི་རྣམ་སྨིན་གྱི་ཕུང་པོའི་རིགས་སུ་གནས་པ་ཡང་ཡིན་པའི་
གཞི་མཐུན་པར་གྱུར་པའི་སེམས་བྱུང་རེག་པ་དེ། དྲུག་པ་རེག་པའི་རྟེན་འབྲེལ་གྱི་
མཚན་ཉིད། དབྱེ་ན། དེར་གྱུར་པའི་མིག་གི་འདུས་ཏེ་རེག་པ་སོགས་དྲུག་ཡོད། །
ཚོར་བའི་རྟེན་འབྲེལ་བཤད་པ།
དེ་ཡང་ཡིན། དེ་ཤེས་ནུས་པ་ནས་བཟུང་སྟེ། སིམ་གདུང་བར་མ་ཅི་རིགས་
ཉམས་སུ་མྱོང་བའི་གནས་སྐབས་ཀྱི་རྣམ་སྨིན་གྱི་ཕུང་པོའི་རིགས་སུ་གནས་པ་ཡང་



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཡིན་པའི་གཞི་མཐུན་པར་གྱུར་པའི་སེམས་བྱུང་ཚོར་བ་དེ། བདུན་པ་ཚོར་བའི་རྟེན་
འབྲེལ་གྱི་མཚན་ཉིད། དབྱེ་ན། དེར་གྱུར་པའི་མིག་གི་འདུས་ཏེ་རེག་པ་ལས་བྱུང་བའི་
ཚོར་བ་སོགས་དྲུག་ཡོད་དོ། །
ཁོ་ན་རེ། རྫུས་སྐྱེས་ལ་མིང་གཟུགས་ཀྱི་རྟེན་འབྲེལ་ཡོད་པར་ཐལ། རྫུས་སྐྱེས་
ལས་གཞན་པའི་ཞེས་སྨོས་པ་ལ་དགོས་པ་ཡོད་པའི་ཕྱིར། འདོད་ན། རྟེན་འབྲེལ་མདོ་
འགྲེལ་ལས། རྫུས་ཏེ་སྐྱེས་པ་ལ་ནི་རྣམ་པར་ཤེས་པའི་རྐྱེན་གྱིས་སྐྱེ་མཆེད་དྲུག་ཅེས་
བྱའི། རྣམ་པར་ཤེས་པའི་རྐྱེན་གྱིས་མིང་དང་གཟུགས་ཞེས་མི་བྱའོ། །ཞེས་(༢༠ན)
གསུངས་པ་མི་འཐད་པར་ཐལ། འདོད་པའི་ཕྱིར་ན་མ་ཁྱབ། །
ཁོ་ན་རེ། རྫུས་སྐྱེས་ཀྱི་མིང་གཟུགས་ཀྱི་རྟེན་འབྲེལ་ཆོས་ཅན། མིང་གཟུགས་ཀྱི་
རྟེན་འབྲེལ་མ་ཡིན་པར་ཐལ། སྐྱེ་མཆེད་དྲུག་གི་རྟེན་འབྲེལ་ཡིན་པའི་ཕྱིར་ན་མ་ཁྱབ།
དེར་ཐལ། མཚན་ཉིད་དེའི་ཕྱིར། དང་པོ་གྲུབ་སྟེ། མིང་གཟུགས་ཀྱི་རྟེན་འབྲེལ་ཡིན་
པའི་ཕྱིར། གཉིས་པ་གྲུབ་སྟེ། རྫུས་སྐྱེས་ལས། དབང་པོ་དྲུག་ཅིག་ཅར་དུ་འབྱུང་བའི་
ཕྱིར་ཟེར་ན། མངལ་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་
ཕུང་པོ་ཆོས་ཅན། མིང་གཟུགས་ཀྱི་རྟེན་འབྲེལ་མ་ཡིན་པར་ཐལ། སྐྱེ་བའི་རྟེན་འབྲེལ་
ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། སྐྱེ་བའི་རྟེན་འབྲེལ་དང་མིང་གཟུགས་
ཀྱི་རྟེན་འབྲེལ་གཉིས་ཅིག་ཅར་དུ་འབྱུང་བའི་ཕྱིར། གཞན་ཡང་འཕངས་འབྲས་དང་
གྲུབ་འབྲས་འགལ་བར་ཐལ། མིང་གཟུགས་ཀྱི་རྟེན་འབྲེལ་དང་སྐྱེ་བའི་རྟེན་འབྲེལ་
འགལ་བའི་ཕྱིར། རྟགས་ཁས། འདོད་ན། སྐྱེ་རྒ་གཉིས་ཆོས་ཅན། གྲུབ་འབྲས་མ་
ཡིན་པར་ཐལ། འཕངས་འབྲས་ཡིན་པའི་ཕྱིར། ཁྱོད་རང་དང་རྟེན་འབྲེལ་ཚར་གཅིག་
ཏུ་གཏོགས་པའི་མ་རིག་པ་འདུ་བྱེད་རྣམ་ཤེས་གསུམ་གྱི་འཕངས་འབྲས་ཡིན་པའི་
ཕྱིར་ཏེ། ཁྱོད་དེ་གསུམ་གྱི་འབྲས་བུ་གང་ཞིག །དེ་གསུམ་ཁྱོད་འཕེན་བྱེད་ཀྱི་རྒྱུ་ཡིན་
- 42 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
པའི་ཕྱིར། གཞན་ཡང་། མིང་གཟུགས་ནས་ཚོར་བའི་བར་གྱིས་རྟེན་འབྲེལ་ཆོས་ཅན།
འཕངས་འབྲས་མ་ཡིན་པར་ཐལ། གྲུབ་འབྲས་ཡིན་པའི་ཕྱིར། ཁྱབ་པ་ཁས། དེར་
ཐལ། རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྲེད་ལེན་སྲིད་པ་གསུམ་གྱི་
གྲུབ་འབྲས་ཡིན་པའི་ཕྱིར་ཏེ། དེ་གསུམ་གྱི་འབྲས་བུ་གང་ཞིག །དེ་གསུམ་ཁྱོད་འགྲུབ་
བྱེད་ཀྱི་རྒྱུ་ཡིན་པའི་ཕྱིར། ཁོ་ན་རེ། འཕེན་བྱེད་ཀྱི་རྒྱུ་དང་འགྲུབ་བྱེད་ཀྱི་རྒྱུ་མི་འགལ་
བར་ཐལ། འཕངས་འབྲས་དང་གྲུབ་འབྲས་མི་འགལ་བའི་ཕྱིར་ཟེར་ན་མ་ཁྱབ། འདོད་
ན། འཕེན་བྱེད་ཀྱི་ལས་དང་འགྲུབ་བྱེད་ཀྱི་ལས་མི་འགལ་བར་ཐལ་ལོ། །
ཁོ་ན་རེ། མ་རིག་པ་འདུ་བྱེད་རྣམ་ཤེས་ཀྱི་རྟེན་འབྲེལ་གསུམ་ཆོས་ཅན། (༢༠བ)
འགྲུབ་བྱེད་ཀྱི་རྒྱུ་ཡིན་པར་ཐལ། རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྐྱེ་
རྒ་གཉིས་ཀྱི་འགྲུབ་བྱེད་ཀྱི་རྒྱུ་ཡིན་པའི་ཕྱིར་ཏེ། དེ་གཉིས་ཀྱི་རྒྱུ་གང་ཞིག །དེ་གཉིས་
གྲུབ་འབྲས་ཡིན་པའི་ཕྱིར། ཁྱབ་པ་འགྲིག་ཟེར་ན་མི་མཚུངས། དེ་བཞིན་དུ། སྲེད་
ལེན་སྲིད་པ་གསུམ་ཆོས་ཅན། འཕེན་བྱེད་ཀྱི་རྒྱུ་ཡིན་པར་ཐལ། རང་དང་རྟེན་འབྲེལ་
ཚར་གཅིག་ཏུ་གཏོགས་པའི་མིང་གཟུགས་ནས་ཚོར་བའི་བར་གྱི་འཕེན་བྱེད་ཀྱི་རྒྱུ་ཡིན་
པའི་ཕྱིར་ཏེ། དེ་རྣམས་ཀྱི་རྒྱུ་གང་ཞིག །དེ་རྣམས་འཕངས་འབྲས་ཡིན་པའི་ཕྱིར་ཟེར་
ན་མ་ཁྱབ།
།
ཁོ་ན་རེ། རྫུས་སྐྱེས་ཀྱི་སྐྱེ་མཆེད་དྲུག་གི་རྟེན་འབྲེལ་ཆོས་ཅན། རང་དང་རྟེན་
འབྲེལ་ཚར་གཅིག་ཏུ་གཏོགས་པའི་མིང་གཟུགས་ཀྱི་རྟེན་འབྲེལ་ལས་བྱུང་བར་ཐལ།
སྐྱེ་མཆེད་དྲུག་གི་རྟེན་འབྲེལ་ཡིན་པའི་ཕྱིར་ཟེར་ན་མ་ཁྱབ། འདོད་མི་ནུས་ཏེ། དེ་དང་
དུས་མཉམ་ཡིན་པའི་ཕྱིར། ཁོ་ན་རེ། མིང་གཟུགས་གྱི་རྟེན་འབྲེལ་ཡིན་པ་མེད་པར་
ཐལ། མིང་གཟུགས་ཅི་རིགས་པའི་རྟེན་འབྲེལ་གྱི་མཚན་ཉིད་ཅེས་བཤད་པ་ལ། དགོས་
པ་ཡོད་པའི་ཕྱིར་ན་མ་ཁྱབ། མིང་གཟུགས་ཅི་རིགས་པའི་རྟེན་འབྲེལ་ཡིན་ན་མིང་
- 43 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གཟུགས་ཀྱི་རྟེན་འབྲེལ་ཡིན་དགོས་པར་ཐལ། དེ་ཡིན་པ་ཡོད་པའི་ཕྱིར་ཟེར་ན་མ་
ཁྱབ། འདོད་ན། གཟུགས་མེད་ཁམས་ན་མིང་གཟུགས་ཀྱི་རྟེན་འབྲེལ་ཡོད་པར་ཐལ།
དེ་ན་མིང་གཟུགས་ཅི་རིགས་པའི་རྟེན་འབྲེལ་ཡོད་པ་གང་ཞིག །འདོད་པའི་ཕྱིར།
དེས་སྐྱེ་མཆེད་དྲུག་ཅི་རིགས་པ་ལ་རིགས་འགྲེ་ཟེར་བ་མི་འཐད་དེ། མངལ་དུ་ཉིང་
མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་ལྔ་པོ་དེ་མིང་གཟུགས་
ཀྱི་རྟེན་འབྲེལ་དང༌། མངལ་དུ་ཉིང་མཚམས་སྦྱར་ནས་དབང་པོ་དྲུག་ཚང་བར་དོད་
མ་ཐག་པའི་གནས་སྐབས་ཀྱི་མིང་སོགས་དབང་པོ་དྲུག་པོ་དེ་སྐྱེ་མཆེད་དྲུག་གི་རྟེན་
འབྲེལ་ཡིན་པའི་ཕྱིར། །
ཁོ་ན་རེ། དང་པོ་དེ་ཆོས་ཅན། མིང་གི་རྟེན་འབྲེལ་དུ་ཐལ། མིང་གཟུགས་ཀྱི་རྟེན་
འབྲེལ་ཡིན་པའི་ཕྱིར་ཟེར་ན་མ་ཁྱབ་སྟེ། མིང་གཟུགས་ཆོས་( ༢༡ན)ཅན། མིང་གི་
ལྡོག་པ་ཡིན་པར་ཐལ། མིང་གཟུགས་ཀྱི་ལྡོག་པ་ཡིན་པའི་ཕྱིར། ཁྱབ་པ་ཁས། འདོད་
ན། དེ་ཆོས་ཅན། ཤེས་པ་ཡིན་པར་ཐལ་ལོ། །དེ་གཉིས་པ་ལ་རིགས་འགྲེའོ། །
ཁ་ཅིག །མིང་གཟུགས་ཀྱི་རྟེན་འབྲེལ་ལ་གནས་པའི་ཉན་ཐོས་དགྲ་བཅོམ་པ་
ཡོད་ཟེར་ན། མངལ་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་
ཕུང་པོ་ལ་གནས་པའི་དེ་ཡོད་པར་ཐལ། དམ་བཅའ་དེའི་ཕྱིར། འདོད་ན། སྐྱེ་སྲིད་ལ་
གནས་པའི་དེ་ཡོད་པར་ཐལ་ལོ། །འདོད་ན། སྲིད་པ་ལ་གནས་པའི་དེ་ཡོད་པར་ཐལ་
ལོ། །ཁོ་ན་རེ། དམ་བཅའ་དེ་འཐད་པར་ཐལ། དེ་འདྲའི་ལྷག་བཅས་མྱང་འདས་པ་
ཡོད་པའི་ཕྱིར་ཏེ། ལྷག་བཅས་མྱང་འདས་པའི་རྒྱུད་ལ་མིང་གཟུགས་ཀྱི་རྟེན་འབྲེལ་
ཡོད་པའི་ཕྱིར་ཏེ། དེའི་རྒྱུད་ལ་འཕེན་བྱེད་ལས་ཀྱི་འཕངས་འབྲས་ཡོད་པའི་ཕྱིར་ཏེ།
དེའི་རྒྱུད་ལ་ལས་ཉོན་གྱིས་འཕངས་པའི་རྣམ་སྨིན་གྱི་ཕུང་པོ་ཡོད་པའི་ཕྱིར་ན་མ་ཁྱབ། །
དེར་ཐལ། དེའི་རྒྱུད་ཀྱི་གཟུགས་ཕུང་དེ་རང་རྒྱུ་ལས་ཉོན་གྱི་དབང་གིས་བྱུང་བའི་ཟག་
- 44 -



ངས་བ་
ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ། །
བཅས་ཡིན་པའི་ཕྱིར་ཏེ། དེ་སྡུག་བདེན་ཡིན་པའི་ཕྱིར། གཞན་ཡང་། དེའི་རྒྱུད་ལ་དེ་
ཡོད་པར་ཐལ། དེའི་རྒྱུད་ལ་རྒ་ཤིའི་རྟེན་འབྲེལ་ཡོད་པའི་ཕྱིར་ཏེ། དེའི་རྒྱུད་ལ་རྣམ་
སྨིན་གྱི་ཕུང་པོ་ན་ཚོད་གཞན་དུ་འགྱུར་བའང་ཡོད། སྲོག་གི་དབང་པོ་རང་དབང་མེད་
པར་འགག་པའི་ཆ་ཡང་ཡོད་པའི་ཕྱིར་ཟེར་ན་མ་ཁྱབ། །
སྲེད་པའི་རྟེན་འབྲེལ་བཤད་པ།
དེས་ན། རང་དང་རྟེན་འབྲེལ་ཚར་མི་གཅིག་པའི་ཚོར་བ་གསུམ་པོ་གང་རུང་ལ་
སྲེད་པའི་སྒོ་ནས་རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ཀྱི་ལས་
ཀྱི་བག་ཆགས་དང་པོར་གསོས་འདེབས་པར་བྱེད་པའི་འདོད་ཆགས་དེ། བརྒྱད་པ་
སྲེད་པའི་རྟེན་འབྲེལ་གྱི་མཚན་ཉིད། སྤྱིར་འདོད་ཆགས་དང་སྲེད་པ་དོན་གཅིག ། །
སྲེད་པ་ལ་འདོད་སྲེད་འཇིག་སྲེད། སྲིད་སྲེད་དང་གསུམ་ལས། དང་པོ་ནི། བདེ་
བ་དང་འཕྲད་པར་འདོད་པའི་འདོད་ཆགས་ལྟ་བུ། གཉིས་པ་ནི། སྡུག་བསྔལ་དང་བྲལ་
བར་འདོད་པའི་འདོད་ཆགས་ལྟ་བུ། གསུམ་པ་ནི། རྣམ་སྨིན་གྱི་ཕུང་པོ་ལ་ཆགས་པའི་
འདོད་(༢༡བ)ཆགས་ལྟ་བུ། །
ལེན་པའི་རྟེན་འབྲེལ་བཤད་པ། །
སྔར་གྱི་སྲེད་པའི་རྟེན་འབྲེལ་དེ་ལྷག་པར་འཕེལ་ཏེ་འཕེན་བྱེད་ལས་ཀྱི་བག་
ཆགས་གསོས་འདེབས་པ་ལ་ནུས་པ་མཐུ་ཅན་དུ་གྱུར་པའི་འདོད་ཆགས་དེ། དགུ་པ་
ལེན་པའི་རྟེན་འབྲེལ་གྱི་མཚན་ཉིད། དབྱེ་ན། དེར་གྱུར་པའི་འདོད་པ་ཉེ་བར་ལེན་པ།
ལྟ་བ་ཉེ་བར་ལེན་པ། བརྟུལ་ཤུགས་མཆོག་འཛིན་ཉེ་བར་ལེན་པ། བདག་ཏུ་ལྟ་བ་ཉེ་
བར་ལེན་པ་དང་བཞི་ལས། དང་པོ་ནི། འདོད་ཡོན་ལྔ་ལ་ཆགས་པའི་འདོད་ཆགས་ལྟ་
- 45 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བུ། གཉིས་པ་ནི། ལྟ་ངན་དྲུག་ཅུ་རྩ་གཉིས་ལ་ཆགས་པའི་འདོད་ཆགས་ལྟ་བུ། གསུམ་
པ་ནི། ཟས་གཅོད་པ་དང་། མེ་ལྔ་བསྟེན་པ་དང༌། བ་གླང་དང་ཁྱི་ཕག་སོགས་ཀྱི་
ཀུན་སྤྱོད་ལ་ཆགས་པའི་འདོད་ཆགས་ལྟ་བུ། བཞི་པ་ནི། གང་ཟག་གི་བདག་འཛིན་
དང་། ངའོ་སྙམ་པའི་ང་རྒྱལ་ལ་ཆགས་པའི་འདོད་ཆགས་ལྟ་བུ། །
སྲིད་པའི་རྟེན་འབྲེལ་བཤད་པ། །
སྔར་གྱི་སྲེད་ལེན་དེ་གཉིས་ཀྱིས་འཕེན་བྱེད་ལས་ཀྱི་བག་ཆགས་གསོས་བཏབ་
སྟེ་ཡང་སྲིད་འགྲུབ་པར་བྱེད་པའི་འགྲུབ་བྱེད་ཀྱི་ལས་དེ། བཅུ་པ་སྲིད་པའི་རྟེན་འབྲེལ་
གྱི་མཚན་ཉིད། སྤྱིར་སྲིད་པ་དང་འཁོར་བ་དོན་གཅིག་དབྱེ་ན། བར་སྲིད། སྐྱེ་སྲིད། །
སྔོན་དུས་ཀྱི་སྲིད་པ། འཆི་སྲིད་དང་བཞི་ལས། དང་པོ་ནི། ཚེ་སྔ་མའི་འཆི་སྲིད་དང་ཚེ་
འདིའི་སྐྱེ་སྲིད་གཉིས་ཀྱི་བར་དུ་བྱུང་བའི་སྲིད་པ་ལྟ་བུ། གཉིས་པ་ནི། མངལ་དུ་ཉིང་
མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་ལྟ་བུ། གསུམ་པ་ནི།
སྐྱེ་སྲིད་གྲུབ་པའི་སྐད་ཅིག་གཉིས་པ་ནས་འཆི་སྲིད་མ་གྲུབ་པའི་བར་གྱི་སྲིད་པ་ལྟ་
བུ། སྤྱིར་སྔོན་དུས་ཀྱི་སྲིད་པ་དང་སྐྱེ་སྲིད་གཉིས་མི་འགལ་ཏེ། གཟུགས་སུ་ཉེར་འགྲོའི་
ཕྱིར་མི་འོང་སྐྱེས་འདའ་བ་ལ་གསུམ་གསུངས་པའི་མངོན་པར་འདུ་བྱེད་དང་བཅས་ཏེ་
འདའ་བ་དེས་གཟུགས་ཀྱི་སྔོན་དུས་ཀྱི་སྲིད་པའི་རྟེན་ལ་མྱང་འདས་མངོན་དུ་བྱེད་པའི་
ཕྱིར། སྲིད་པ་ལ་བཞིར་ཕྱེ་བའི་དེ་གཉིས་འགལ་ཏེ། ཉོན་མོངས་དང་ཉེ་བའི་ཉོན་
མོངས་པ་བཞིན་ནོ། །
སྔོན་དུས་ཀྱི་སྲིད་པ་ལ་དུ་མ་ཡོད་དེ། སྨན་ལ། ལྷ་རྣམས་ཀྱི་མཐུ་ལ། འཁྲིག་པའི་
བསམ་པ་ཙམ་ལ། ཁུ་ཁྲག་ལ་བརྟེན་ནས་འབྱུང་བ་དང་བཞི་ལས། (༢༢ན)དང་པོ་ནི།
རྒྱལ་པོ་སྡོང་དུམ་གྱི་རྒྱུད་ཀྱི་སྔོན་དུས་ཀྱི་སྲིད་པ་ལྟ་བུ། གཉིས་པ་ནི། རྒྱལ་པོ་སྲིད་སྒྲུབ་
- 46 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ལྟ་བུ། གསུམ་པ་ནི། ཤར་ཕྱོགས་མངོན་དགའི་འཇིག་རྟེན་ཁམས་ཀྱི་མི་ལྟ་བུ། བཞི་
པ་ནི། ད་ལྟར་གྱི་མི་ཐ་མལ་ལྟ་བུའོ། འཆི་སྲིད་ནི། ཚེ་འདི་ནས་ཕྱི་མར་འགྲོ་ཁ་མའི་
སྲེད་པ་ལྟ་བུ། །
སྐྱེ་བའི་རྟེན་འབྲེལ་བཤད་པ། །
༈ སྔར་གྱི་སྲིད་པའི་རྟེན་འབྲེལ་གྱི་མཐུས་སྐྱེ་སྲིད་དུ་ཉིང་མཚམས་སྦྱར་མ་ཐག་
པའི་གནས་སྐབས་ཀྱི་རྣམ་སྨིན་གྱི་ཕུང་པོའི་རིགས་སུ་གནས་པའི་ཀུན་ནས་ཉོན་མོངས་
ཕྱོགས་ཀྱི་རྟེན་འབྲེལ། བཅུ་གཅིག་པ་སྐྱེ་བའི་རྟེན་འབྲེལ་གྱི་མཚན་ཉིད། དབྱེ་ན།
དེར་གྱུར་པའི་རྫུས་སྐྱེས། དྲོད་གཤེར་སྐྱེས། མངལ་སྐྱེས། སྒོང་སྐྱེས་དང་བཞི་ཡོད།
འགྲོ་བ་གང་ལ་སྐྱེ་གནས་དུ་ཡོད་ཅེ་ན། མི་དང་དུད་འགྲོ་ལ་སྐྱེ་གནས་བཞི་ག་ཡོད།
དམྱལ་བ་ལྷ་བར་སྲིད་ཀྱི་སེམས་ཅན་རྣམས་ལ་རྫུ་ས་སྐྱེས་ཀྱིས་ཁྱབ། ཡི་དྭགས་ཕལ་
ཆེར་རྫུས་སྐྱེས་ཀྱི་དང་མངལ་སྐྱེས་ཀྱང་ཡོད་དོ། །དེ་ལྟར་ཡང་མཛོད་ལས། དེར་ནི་སྒོ་
ང་ལས་སྐྱེས་སོགས། །སེམས་ཅན་སྐྱེ་གནས་བཞི་དག་ཏུ། །མི་དང་དུད་འགྲོ་རྣམ་པ་
བཞི། །དམྱལ་བ་པ་དང་ལྷ་རྣམས་དང་། །སྲིད་པ་བར་མ་རྫུས་ཏེ་སྐྱེས། །ཡི་དྭགས་
མངལ་ནས་སྐྱེ་བའང་ཡིན། །ཞེས་གསུངས་པའི་ཕྱིར། མི་ལ་རྫུས་སྐྱེས་ཡོད་དེ། བསྐལ་
བ་དང་པོའི་མི་རྣམས་རྫུས་སྐྱེས་ཡིན་པའི་ཕྱིར། མི་ལ་དྲོད་གཤེར་སྐྱེས་ཡོད་དེ། རྒྱལ་
པོ་སྤྱི་བོ་སྐྱེས་དེ་དེ་ཡིན་པའི་ཕྱིར། མི་ལ་སྒོང་སྐྱེས་ཡོད་དེ། གྲུ་ཆགས་པའི་ཚོང་པ་ཁྲུང་
ཁྲུང་མོ་དང་འགྲོགས་པས་སྒོ་ང་གཉིས་བྱུང་བ་ལས་གནས་བརྟན་གྲགས་པ་དང་ཉེ་
བའི་གྲགས་སུ་གྱུར་པར་འདུལ་བ་ལུང་དེ་ལས་བཤད་པའི་ཕྱིར། དུད་འགྲོ་ལ་སྐྱེ་གནས་
བཞི་ཀ་ཡོད་དེ། སྐྱེ་གནས་བཞི་དང་ལྡན་པའི་མཁའ་ལྡིང་གིས་སྐྱེ་གནས་བཞི་དང་ལྡན་
པའི་ཀླུ་ཟ་བར་ལུང་ལས་བཤད་པའི་ཕྱིར། ཡི་དྭགས་ལ་མངལ་སྐྱེས་ཡོད་དེ། ཡི་
དྭགས་མོ་ཞིག་གིས་འཕགས་པ་འཇིག་རྟེན་དབང་ཕྱུག་ལ། འཕགས་པ་བདག་ཉིན་མོ་
- 47 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བུ་ལྔ་དང༌། དེ་བཞིན་མཚན་མོ་བུ་ལྔ་སྐྱེས་ནས་ཟ་བར་འགྱུར་མོད་ཀྱི། འོན་ཀྱང་བདག་
ལ་ཚིམ་པ་མེད། ཅེས་བཤད་པ་གང་ཞིག་རྫུས་སྐྱེས་ལ་རོ་ཟ་རྒྱུ་མེད་པའི་ཕྱིར། (༢༢བ)
ཁོ་ན་རེ། ལྷ་ལ་རྫུས་སྐྱེས་ཀྱིས་མ་ཁྱབ་པར་ཐལ། རྫུས་སྐྱེས་ལ་སྐྱེ་འཆི་བྱེད་པའི་ཚེ།
དབང་པོ་ལྔ་དང་ཡན་ལག་དང་ཉིང་ལག་ཅིག་ཅར་དུ་འབྱུང་བ་དང་ཅིག་ཅར་འགག་
པར་བྱེད་པ་གང་ཞིག །གཟུགས་མེད་པའི་ལྷ་ལ་དེ་མེད་པའི་ཕྱིར་ཟེར་ན་མ་ཁྱབ་སྟེ།
དེ་ལྟར་བཤད་པ་དེ་འདོད་གཟུགས་ཀྱི་རྫུས་སྐྱེས་གཙོ་ཆེ་བ་ལ་དགོངས་པའི་ཕྱིར།
བར་སྲིད་ཀྱི་སེམས་ཅན་དེ་འགྲོ་བ་རིགས་དྲུག་པོ་གང་རུང་མ་ཡིན་ཏེ། མཛོད་འགྲེལ་
ལས། སྐྱེ་གནས་བཞིས་འགྲོ་བ་ལྔ་བསྡུས་ཀྱང་འགྲོ་བ་ལྔས་སྐྱེ་གནས་བཞི་མ་བསྡུས་
ཏེ། གང་ཞིག་མ་བསྡུས་ན། སྲིད་པ་བར་མའོ། །ཞེས་གསུངས་པའི་ཕྱིར་དེ་ལྟ་ནའང་།
གཟུགས་ཀྱི་བར་སྲིད་པ་དེ་གཟུགས་ཁམས་པ་ནི་ཡིན་ཏེ། གཟུགས་ཀྱི་བར་དོ་བ་དེ་
གཟུགས་ཁམས་པ་ཡིན་པའི་ཕྱིར་ཏེ། གཟུགས་ཀྱི་བར་དོའི་རྟེན་ལ་མྱང་འདས་མངོན་
དུ་བྱེད་པའི་གང་ཟག་ཡིན་ན། གཟུགས་ཀྱི་རྟེན་ལ་མྱང་འདས་མངོན་དུ་བྱེད་པའི་གང་
ཟག་ཡིན་དགོས་པའི་ཕྱིར། །
རྒ་ཤིའི་རྟེན་འབྲེལ་བཤད་པ།
༈ བཅུ་གཉིས་པ་རྒ་ཤིའི་རྟེན་འབྲེལ་ནི། སྐྱེ་སྲིད་གྲུབ་པའི་སྐད་ཅིག་གཉིས་པ་
ནས་འཆི་སྲིད་མ་གྲུབ་པའི་བར་གྱི་རྣམ་སྨིན་གྱི་ཕུང་པོ་ན་ཚོད་གཞན་དུ་གྱུར་པའི་ཆ་ལ།
རྒ་བའི་རྟེན་འབྲེལ་དང་། རྣམ་སྨིན་གྱི་ཕུང་པོ་རིགས་མཐུན་དོར་བའི་ཆ་ལ། ཤི་བའི་
རྟེན་འབྲེལ་དུ་འཇོག་གོ། །རྒ་ཤི་གཉིས་ཡན་ལག་གཅིག་ཏུ་འདྲེན་པའི་རྒྱུ་མཚན་ཡོད་
དེ། དེ་གཉིས་ལ་འཇིག་རྟེན་གྲགས་ཚོད་ལྟར་གོ་རིམ་ངེས་མེད་དུ་འབྱུང་བའི་རྒྱུ་མཚན་
གྱིས་གཅིག་ཏུ་བགྲངས་པའི་ཕྱིར། དེས་ན། མ་རྒས་པར་འཆི་བ་ཡོད་པར་གསུངས་
- 48 -



ལ་བབ
བ
7
ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
པའི་དགོངས་པ་ཡང་འཇིག་རྟེན་གྱི་གྲགས་ཚོད་ལྟར་སྐྲ་དཀར་དང་གཉེར་མ་མང་བ་
ལ་སོགས་པའི་རྒས་པ་མེད་པར་འཆི་བ་ཡོད་པ་ལ་དགོངས་པ་ཡིན་གྱི། མ་རྒས་པར་
འཆི་བ་མེད་དེ། རྒ་བའི་རྟེན་འབྲེལ་དེ་སྐྱེ་སྲིད་གྲུབ་པའི་སྐད་ཅིག་གཉིས་པ་ནས་འབྱུང་
བའི་ཕྱིར། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་
བ་སོགས་ཡན་ལག་བཅུ་གཉིས་ཀྱི་ཡན་ལག་ཏུ་མི་འདྲེན་པའི་རྒྱུ་མཚན་ཡོད་དེ། ལས་
ཉོན་གྱི་སྐྱེ་འཆི་བྱེད་པ་ཐམས་ཅད་ལ་དེ་རྣམས་འབྱུང་བའི་ངེས་པ་མེད་(༢༣ན)པའི་རྒྱུ་
མཚན་གྱིས་དེ་ལྟར་མ་བགྲངས་པའི་ཕྱིར། དེ་ངེས་པ་ཡང་མེད་དེ། ཚུལ་ཁྲིམས་དང་
ལྡན་པའི་དགེ་སློང་འགའ་ཞིག་ཡིད་བདེ་བཞིན་དུ་འཆི་བ་ཡོད་པའི་ཕྱིར། དེ་རྣམས་
དེའི་ཡན་ལག་ཏུ་མི་འདྲེན་ཀྱང་། དེ་ལྟར་གསུངས་པ་ལ་དགོས་པ་ཡོད་དེ། གདུལ་བྱ་
རྣམས་འཁོར་བ་ལས་སྐྱོ་བ་བསྐྱེད་པར་བྱ་བའི་ཆེད་ཡིན་པའི་ཕྱིར། །
དེ་ལྟར་ན། སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པ་འདི་འབྱུང་བར་འགྱུར་
རོ། །ཞེས་གསུངས་པ་ལ་ཆོས་ཅན། དགོས་པ་ཡོད་དེ། སྐྱེ་བ་སྔ་ཕྱིར་འགྲོ་འོང་བྱེད་
པའི་གང་ཟག་གི་བདག་མེད་ལ་ཉེར་ལེན་གྱི་ཕུང་པོ་ལ་བརྟགས་པའི་ངའམ་བདག་ནི་
ལས་འབྲས་ཀྱི་རྟེན་དུ་རྟོགས་པར་བྱ་བའི་དགོས་པ་ཡོད་པའི་ཕྱིར། ཁ་ཅིག །འདོད་
གཟུགས་ནས་རྒས་ནས་འཆི་བ་ཡོད་ཀྱང་། གཟུགས་མེད་ན་དེ་མེད་དེ། དེ་ན་རྒ་བའི་རྟེན་
འབྲེལ་མེད་པའི་ཕྱིར་ཏེ། དེ་ན་འདུ་བྱེད་རྙིང་པ་དང་དེ་དང་བཅས་པའི་རྒ་བ་མེད་པའི་
ཕྱིར་ཞེ་ན་སྐྱོན་མེད་དེ། དེ་ན་དེ་མེད་ཀྱང་དེ་རྣམས་ཀྱི་རྣམ་སྨིན་གྱི་ཕུང་པོ་གནས་
སྐབས་གཞན་དུ་འགྱུར་བ་ཡོད་པས་དེ་ན་རྒས་པའི་རྟེན་འབྲེལ་དུ་བཞག་པས་ཆོག་པའི་
ཕྱིར་ཏེ། གསེར་ཕྲེང་ལས། འདོད་གཟུགས་ན་ཡན་ལག་བཅུ་གཉིས་ཚང་བར་ཡོད་
དེ། འདུ་བྱེད་རྙིང་པར་འདི་དང་བཅས་པའི་རྒ་བ་ཡོད་ཅིང་གཞན་ཡང་ཡོད་པས་སོ། །
གཟུགས་མེད་ན་ཡན་ལག་བཞི་པའི་ཕྱེད་དང་ལྔ་པའི་དབང་པོ་དང་ལྔ་མེད་ཅིང་གཞན་
- 49 -



༩༽ །
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
རྣམས་ཡོད་པར་ཤེས་པར་བྱའོ། །ཞེས་གསུངས་པའི་ཕྱིར། །
བསྡུ་བ་བཤད་པ།
གསུམ་པ་བསྡུ་བ་ལ། ཡན་ལག་བཞིར་བསྡུ་བ། ཉོན་མོངས་གསུམ་དུ་བསྡུ་བ།
སྡུག་ཀུན་གཉིས་སུ་བསྡུ་བ། རྒྱུ་འབྲས་ཚར་གཉིས་སུ་བསྡུ་བ་དང་བཞི་ལས། དང་པོ་
ནི། རྟེན་འབྲེལ་ཡན་ལག་བཅུ་གཉིས་པོ་དེ་ཡན་ལག་བཞིར་འདུ་བ་ཡིན་ཏེ། མ་རིག་
པ། འདུ་བྱེད་རྣམ་ཤེས་ཀྱི་རྟེན་འབྲེལ་གསུམ། འཕེན་བྱེད་ཀྱི་ཡན་ལག་མིང་གཟུགས་
ནས་ཚོར་བའི་བར་རྣམས། འཕངས་པའི་ཡན་ལག །སྲེད་ལེན་སྲིད་པ་གསུམ་འགྲུབ་
བྱེད་ཀྱི་ཡན་ལག། སྐྱེ་རྒ་གཉིས་གྲུབ་པའི་ཡན་ལག་ཏུ་འདུ་བའི་ཕྱིར་ཏེ། ཀུན་བཏུས་
ལས། ཡན་ལག་མདོར་བསྡུས་པ་ཇི་( ༢ ༣བ)ལྟ་བུ་ཞེ་ན། འཕེན་པའི་ཡན་ལག་དང་།
འཕངས་པའི་ཡན་ལག་དང་། མངོན་པར་འགྲུབ་པར་བྱེད་པའི་ཡན་ལག་དང་། མངོན་
པར་འགྲུབ་པའི་ཡན་ལག་གོ །འཕེན་པའི་ཡན་ལག་གང་ཞེ་ན། མ་རིག་པ་དང་། འདུ་
བྱེད་དང༌། རྣམ་པར་ཤེས་པའོ། །འཕངས་པའི་ཡན་ལག་གང་ཞེ་ན། མིང་དང་
གཟུགས་དང་། སྐྱེ་མཆེད་དྲུག་དང་། རེག་པ་དང་། ཚོར་བའོ། །མངོན་པར་འགྲུབ་
པར་བྱེད་པའི་ཡན་ལག་གང་ཞེ་ན། སྲེད་པ་དང་། ལེན་པ་དང༌། སྲིད་པའོ། །མངོན་
པར་གྲུབ་པའི་ཡན་ལག་གང་ཞེ་ན། སྐྱེ་བ་དང་། རྒ་ཤིའོ། །ཞེས་གསུངས་པའི་ཕྱིར།
གཉིས་པ་ནི། ཡན་ལག་བཅུ་གཉིས་པོ་དེ་ཉོན་མོངས་གསུམ་དུ་འདུ་བ་ཡིན་ཏེ། མ་
རིག་པ། སྲེད་པ། ལེན་པའི་རྟེན་འབྲེལ་གསུམ། ཉོན་མོངས་པའི་ཀུན་ནས་ཉོན་མོངས་
པར་འདུ། འདུ་བྱེད། སྲིད་པའི་རྟེན་འབྲེལ་གཉིས། ལས་ཀྱི་ཀུན་ནས་ཉོན་མོངས་པར་
འདུ། ལྷག་མ་བདུན་སྐྱེ་བའི་ཀུན་ནས་ཉོན་མོངས་པའམ། ཚེའི་ཀུན་ནས་ཉོན་
མོངས་པའམ། སྡུག་བསྔལ་གྱི་ཀུན་ནས་ཉོན་མོངས་པར་འདུ་བའི་ཕྱིར་ཏེ། དབུ་མ་
- 50 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
རྟེན་འབྲེལ་སྙིང་པོ་ལས། དང་པོ་བརྒྱད་པ་དགུ་ཉོན་མོངས། །གཉིས་པ་བཅུ་པ་ལས་
ཡིན་ཏེ། །ལྷག་མ་བདུན་ནི་སྡུག་བསྔལ་ཡིན། །ཞེས་དང་། མཛོད་ལས། ཉོན་མོངས་
གསུམ་མོ་ལས་གཉིས་སོ། །བཞི་བདུན་དེ་བཞིན་འབྲས་བུ་ཡིན། །ཞེས་གསུངས་པའི་
ཕྱིར། ཀུན་བཏུས་ལས། མ་རིག་པ་གང་ཡིན་པ་དང་། སྲེད་པ་གང་ཡིན་པ་དང་། ལེན་
པ་གང་ཡིན་པ་འདི་ནི་ཉོན་མོངས་པའི་ཀུན་ནས་ཉོན་མོངས་པར་བསྡུའོ། །འདུ་བྱེད་
གང་ཡིན་པ་དང་། རྣམ་པར་ཤེས་པར་གང་ཡིན་པ་དང༌། སྲིད་པ་གང་ཡིན་པ་འདི་ནི་
ལས་ཀྱི་ཀུན་ནས་ཉོན་མོངས་པར་བསྡུའོ། །ལྷག་མ་རྣམས་ནི་ཚེ་ཡིན་ཀུན་ནས་ཉོན་
མོངས་པར་བསྡུའོ། །ཞེས་རྣམ་ཤེས་ཀྱི་རྟེན་འབྲེལ་ལས་ཀྱི་ཀུན་ནས་ཉོན་མོངས་པར་
བཤད་པའོ་རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་དེ་འཕེན་བྱེད་ལས་ཀྱི་བག་ཆགས་བསྒོས་
པའི་གཞི་ཡིན་པས་དེ་ལ་ལས་ཀྱི་སྒྲས་བཏགས་པ་ཡིན་གྱི། དེ་ལས་མ་ཡིན་ཏེ། དེ་གཙོ་
སེམས་ཡིན་པའི་ཕྱིར། གསུམ་པ་ནི། ཡན་ལག་བཅུ་གཉིས་པོ་དེ་སྡུག་ཀུན་གཉིས་སུ་
(༢༤ན)འདུ་བ་ཡིན་ཏེ། མ་རིག་པ། འདུ་བྱེད། སྲེད་ལེན་སྲིད་པ་རྣམས་ཀུན་འབྱུང་
བདེན་པ་དང་། གཞན་རྣམས་སྡུག་བསྔལ་བདེན་པ་ཡིན་པའི་ཕྱིར། བཞི་པ་ནི། ཡན་
ལག་བཅུ་གཉིས་པོ་དེ་རྒྱུ་འབྲས་ཚར་གཉིས་སུ་འདུ་བ་ཡིན་ཏེ། འཕེན་བྱེད་ཀྱི་རྒྱུ་
འབྲས་དང་། འགྲུབ་བྱེད་ཀྱི་རྒྱུ་འབྲས་གཉིས་སུ་འདུ་བའི་ཕྱིར་ཏེ། མ་རིག་པ་ནས་ཚོར་
བའི་བར་དང་པོ་དང་། སྲེད་པ་ནས་རྒ་ཤིའི་བར་གཉིས་པ་ཡིན་པའི་ཕྱིར། གསུམ་པ་
ལ། རྟེན་འབྲེལ་ཚར་གཅིག་གིས་བསྡུས་པའི་ཡན་ལག་བཅུ་གཉིས་པོར་གོ་རིམ་ངེས་
པའི་ཚུལ་ཡོད་དེ། དང་པོ་མ་རིག་པའི་རྟེན་འབྲེལ་འབྱུང༌། དེའི་རྗེས་འདུ་བྱེད། དེའི་
རྗེས་རྣམ་ཤེས། དེའི་རྗེས་སྲེད་པ། དེའི་རྗེས་ལེན་པ། དེའི་རྗེས་སྲིད་པའི་རྟེན་འབྲེལ་
འབྱུང་། དེའི་རྗེས་མིང་གཟུགས། དེའི་རྗེས་སྐྱེ་མཆེད་དྲུག་དེའི་རྗེས་རེག་པ། དེའི་རྗེས་
ཚོར་བའི་རྟེན་འབྲེལ་འབྱུང་ལ། སྐྱེ་བའི་རྟེན་འབྲེལ་དེ་མིང་གཟུགས་ཀྱི་རྟེན་འབྲེལ་
- 51 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གྲུབ་པ་དང་དུས་མཉམ་དུ་འབྱུང་། རྒ་ཤིའི་རྟེན་འབྲེལ་དེ་མིང་གཟུགས་ཀྱི་རྟེན་འབྲེལ་
གྲུབ་པའི་སྐད་ཅིག་གཉིས་པ་ནས་འབྱུང་བའི་ཕྱིར། དེ་ཡང་ཡིན་ཏེ། མ་རིག་པས་ཀུན་
ནས་བསླངས་ཏེ་ལས་བསགས། ལས་ཀྱི་བག་ཆགས་རྣམ་ཤེས་ཀྱི་སྟེང་དུ་བཞག་པ་
ལས་བག་ཆགས་ཅན་གྱི་རྣམ་ཤེས་ཀྱི་རྟེན་འབྲེལ་དེ་འབྱུང་། འཕེན་བྱེད་ལས་ཀྱི་བག་
ཆགས་དེ་ཉིད་སྲེད་པས་དང་པོར་གསོས་འདེབས་པར་བྱེད་པས་དེ་རྗེས་སྲེད་པའི་རྟེན་
འབྲེལ་འབྱུང་། སྲེད་པ་དེ་ལྷག་པར་འཕེལ་བ་ལས། ལེན་པའི་རྟེན་འབྲེལ་འབྱུང་བས་
དེ་རྗེས་ལེན་པའི་རྟེན་འབྲེལ་འབྱུང་། སྲེད་ལེན་གཉིས་ཀྱིས་འཕེན་བྱེད་ལས་ཀྱི་བག་
ཆགས་གསོས་བཏབ་སྟེ་ཡང་སྲིད་ལ་འགྲུབ་བྱེད་ཀྱི་ལས་ནུས་པ་མཐུ་ཅན་གྱི་སྲིད་པ་
འབྱུང་། དེའི་སྐྱེ་བ་ཕྱི་མ་ལ་འབྲས་བུ་དྲུག་པོ་དེ་འབྱུང་བའི་ཕྱིར། །
ཁོ་ན་རེ། མདོ་ལས། ཚོར་བའི་རྐྱེན་གྱིས་སྲིད་པ་ཞེས་གསུངས་པ་མི་འཐད་
པར་ཐལ། རྟེན་འབྲེལ་ཚར་གཅིག་གི་ཚོར་བ་ལས་རྟེན་འབྲེལ་ཚར་གཅིག་པ་དེའི་སྲེད་
པ་མི་འབྱུང་བའི་ཕྱིར་ཞེས་ཟེར་ན་མ་ཁྱབ་སྟེ། རྟེན་འབྲེལ་ཚར་གཞན་གྱི་ཚོར་བ་ལས་
དེ་དང་ཚར་མི་གཅིག་པའི་སྲེད་པ་འབྱུང་བ་ལུང་དེའི་དོན་ཡིན་པའི་(༢༤བ)ཕྱིར་ཏེ།
ལྷག་མཐོང་ལས། འགྲུབ་བྱེད་ཀྱི་སྲིད་པ་དང་། དེ་སྐྱེད་པའི་ཚོར་བ་གཉིས་རྟེན་འབྲེལ་
ཚར་མི་གཅིག་པས། སྲེད་པ་སྐྱེད་པའི་ཚོར་བ་ནི་ཚར་གཞན་གཅིག་གི་འབྲས་བུའི་
སྐབས་སོ། །ཞེས་གསུངས་པའི་ཕྱིར།
ཡན་ལག་བཅུ་གཉིས་སུ་གྲངས་ངེས་པའི་ཚུལ་བཤད་པ།
བཞི་པ་ལ། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ལ་ཡན་ལག་བཅུ་གཉིས་
སུ་གྲངས་ངེས་པའི་རྒྱུ་མཚན་ཡོད་དེ། སེམས་ཅན་རྣམས་ལས་ཉོན་གྱིས་འཁོར་བར་སྐྱེ་
བ་ལེན་པ་ལ། འཕེན་བྱེད་ཀྱི་རྒྱུ་འཕངས་པའི་འབྲས་བུ། འགྲུབ་བྱེད་ཀྱི་རྒྱུ་གྲུབ་པའི་
- 52 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
འབྲས་བུ་དང་བཞིར་གྲངས་ཤིང་། དང་པོའི་དབང་དུ་བྱས་ནས་མ་རིག་པ། འདུ་བྱེད།
རྣམ་ཤེས་གསུམ་བཞག །གཉིས་པའི་དབང་དུ་བྱས་ན་མིང་གཟུགས་སོགས་བཞི་
བཞག །གསུམ་པའི་དབང་དུ་བྱས་ནས་སྲེད་ལེན་སྲིད་པ་གསུམ་བཞག །བཞི་པའི་
དབང་དུ་བྱས་ནས་སྐྱེ་རྒ་གཉིས་བཞག་པའི་ཕྱིར། དང་པོའི་དབང་དུ་བྱས་ནས་གསུམ་
པོ་དེར་འཇོག་པའི་རྒྱུ་མཚན་ཡོད་དེ། འཕེན་བྱེད་ཀྱི་ལས་ཀྱི་དབང་དུ་བྱས་ནས་འདུ་
བྱེད་ཀྱི་རྟེན་འབྲེལ་དང་། ལས་དེའི་ཀུན་སློང་གི་དབང་དུ་བྱས་ནས་མ་རིག་པའི་རྟེན་
འབྲེལ་དང༌། ལས་དེའི་བག་ཆགས་སྒོས་པའི་གཞིའི་དབང་དུ་བྱས་ནས་རྣམ་ཤེས་ཀྱི་
རྟེན་འབྲེལ་བཞག་པའི་ཕྱིར། གཉིས་པའི་དབང་དུ་བྱས་ནས་དེ་བཞིར་འཇོག་པའི་རྒྱུ་
མཚན་ཡོད་དེ། འཕེན་པ་ལ་ལུས་འཕེན་པ་དང་། ལོངས་སྤྱོད་འཕེན་པ་གཉིས་སུ་ཡོད་
པས། ལུས་དང་པོར་འཕེན་པའི་དབང་དུ་བྱས་ནས་མིང་གཟུགས་དང་། ལུས་རྫོགས་
པར་འཕེན་པའི་དབང་དུ་བྱས་ནས་སྐྱེ་མཆེད་དྲུག་དང་། ལོངས་སྤྱོད་ལ་ལོངས་སྤྱོད་ཀྱི་
རྒྱུ་དང་ལོངས་སྤྱོད་དངོས་གཉིས་ལས་དང་པོའི་དབང་དུ་བྱས་ནས་རེག་པ་དང་། གཉིས་
པའི་དབང་དུ་བྱས་ནས་ཚོར་བའི་རྟེན་འབྲེལ་བཞག་པའི་ཕྱིར། གསུམ་པའི་དབང་དུ་
བྱས་ནས་གསུམ་པོ་དེར་འཇོག་པའི་རྒྱ་མཚན་ཡོད་དེ། འགྲུབ་བྱེད་ཀྱི་ལས་དངོས་ཀྱི་
དབང་དུ་བྱས་ནས་སྲིད་པ་དང་། ལས་དེ་ལ་གསོས་འདེབས་པའི་དབང་དུ་བྱས་ནས་
སྲེད་ལེན་གཉིས་ཀྱི་རྟེན་འབྲེལ་བཞག་པའི་ཕྱིར། བཞི་པའི་དབང་དུ་བྱས་ནས་དེ་
གཉིས་སུ་འཇོག་པའི་(༢༥ན)རྒྱུ་མཚན་ཡོད་དེ། གྲུབ་པའི་འབྲས་བུ་དངོས་ཀྱི་དབང་དུ་
བྱས་ནས་སྐྱེ་བ་དང་། དེའི་ཉེས་དམིགས་ཀྱི་དབང་དུ་བྱས་ནས་རྒ་ཤིའི་རྟེན་འབྲེལ་
བཞག་པའི་ཕྱིར། འོ་ན། སེམས་ཅན་རྣམས་ལས་ཉོན་གྱིས་འཁོར་བར་སྐྱེ་བ་ལེན་པ་
ལ་འཕེན་བྱེད་ཀྱི་ཡན་ལག་སོགས་བཞི་པོ་དེར་ངེས་ན། འཕེན་ཚུལ་དང་འགྲུབ་ཚུལ་དེ་
གང་ཞེ་ན། དེ་སྟོན་པ་ལ། རྟེན་འབྲེལ་མདོ་འགྲེལ་ལས། གང་གིས་འཕེན་དང་ཇི་ལྟར་
- 53 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གང་། །དེ་འགྲུབ་བྱེད་དང་དེ་ལ་ཡང་། །ཉེས་པ་གང་ཡིན་དེ་དག་རྣམས། །ཡན་ལག་
བཅུ་གཉིས་རྣམས་ཀྱིས་བསྟན། །ཞེས་མདོར་བསྟན་ནས། དེ་ཉིད་རྒྱས་པར་འཆད་པ་
ལ། གཉིས་ཀྱི་ཡན་ལག་གཅིག་གིས་དང༌། །རྣམ་པ་བཞི་དང་གཉིས་ཀྱིས་དང༌། །
གཅིག་གིས་གཅིག་གིས་གཅིག་གིས་དང་། །དོན་བདུན་དག་ཏུ་རབ་ཏུ་བསྟན། །ཞེས་
གསུངས། ཡན་ལག་དེ་དག་ངོས་འཛིན་པ་ལ། བདེན་པ་ཇི་བཞིན་མི་ཤེས་ཕྱིར། །ལས་
ཀྱིས་སེམས་ལ་བསྒོས་ཕྱིར་དང་། །ཡན་ལག་བཞི་ནི་རིམ་གྱིས་འཕེན། །དེ་ཡི་ས་བོན་
ཡོངས་བརྟས་ཕྱིར། །འཕངས་པ་བཞིན་དུ་སྐྱེས་པ་ཡིས། །ཚོར་བས་བསྐྱེད་པས་སྲེད་
པ་ལས། །ལེན་པ་འབྱུང་བས་དེ་ཡིས་ལས། །བསྒོས་པ་མངོན་དུ་གྱུར་པ་ཡིན། །གྲུབ་
པ་སྐྱེ་ཡིན་དེ་ལ་ཡང་། །རྒས་སོགས་ཉེས་དམིགས་གང་གི་ཕྱིར། བདེན་པ་མཐོང་ལ་
འཕེན་པ་མེད། །སྲེད་དང་བྲལ་ལ་ཡང་སྲིད་མེད། །ཅེས་གསུངས། དོན་ནི། འཕེན་
ཚུལ་དང་འགྲུབ་ཚུལ་གཉིས་ལས། དང་པོ་ལ། འཕེན་པའི་ཡན་ལག་དང་། འཕངས་
པའི་ཡན་ལག་གཉིས་ལས། དང་པོ་ནི། གང་གིས་འཕེན་དང་། །ཞེས་པའི་རྟེན་འབྲེལ་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་འཕེན་བྱེད་ཀྱི་ཡན་ལག་མདོར་བསྟན་
ནས། དེ་ཉིད་རྒྱས་པར་འཆད་པ་ལ། གཉིས་ཀྱི་ཡན་ལག་གཅིག་གིས་དང་། ཞེས་
གསུངས་ཤིང་། འཕེན་བྱེད་ཀྱི་ཡན་ལག་གསུམ་པོ་ངོས་ཟིན་པ་ལ། བདེན་པ་ཇི་བཞིན་
མི་ཤེས་ཕྱིར། །ལས་ཀྱིས་སེམས་ལ་བགོས་ཕྱིར་དང༌། །ཞེས་གསུངས། དོན་ནི། མིང་
གཟུགས་ནས་ཚོར་བའི་བར་བཞི་པོ་དེ་གང་གིས་འཕེན་པར་བྱེད་པའི་ཡན་ལག་བཞག་
ཏུ་ཡོད་དེ། བདེན་པ་ཇི་ལྟ་བ་བཞིན་དུ་(༢༥བ)མི་ཤེས་ཤིང་དེ་ཁོ་ན་ཉིད་ལ་རྨོངས་པའི་
མ་རིག་པ་དང་། ལས་འདུ་བྱེད་དང་གཉིས་ཀྱི་ཡན་ལག་འོག་མ་གཅིག་སྟེ། ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་སེམས་རྣམ་ཤེས་ཀྱི་སྟེང་དུ་འཕེན་བྱེད་ཀྱི་ལས་
དེའི་བག་ཆགས་བསྒོས་པའི་ཚུལ་གྱིས་མིང་གཟུགས་སོགས་འཕེན་པར་བྱེད་པའི་ཕྱིར།
- 54 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ཇི་ལྟར་གང་། ཞེས་པས་གང་འཕངས་པའི་ཡན་ལག་མདོར་བསྟན་ནས། དེ་ཉིད་རྒྱས་
པར་འཆད་པ་ལ། རྣམ་པ་བཞི་དང་། ཞེས་གསུངས་ཤིང་། འཕངས་པའི་ཡན་ལག་
བཞི་ངོས་འཛིན་པ་ལ། ཡན་ལག་བཞི་ནི་རིམ་གྱིས་འཕེན། །དེ་ཡིས་ས་བོན་ཡོངས་
བརྟས་ཕྱིར། །འཕངས་པ་བཞིན་དུ་སྐྱེས་པ་ཡིས། །ཞེས་གསུངས། དོན་ནི། འཕེན་
བྱེད་ཀྱི་ཡན་ལག་གསུམ་པོ་དེས་གང་འཕངས་པའི་ཡན་ལག་བཞག་ཏུ་ཡོད་དེ། དེ་ལ་
མིང་གཟུགས་སོགས་རྣམ་པ་བཞི་ཡོད་པའི་ཕྱིར། འཕངས་པའི་དོན་ཡོད་དེ། རྣམ་ཤེས་
ཀྱི་སྟེང་དུ་འཕེན་བྱེད་ལས་ཀྱི་བག་ཆགས་བཞག་པ་དེ་ཉིད་སྲེད་ལེན་གྱི་རྐྱེན་དང་འཕྲད་
ན་མིང་གཟུགས་སོགས་ཡན་ལག་བཞི་པོ་དེ་སྔར་གྱི་འཕེན་བྱེད་ཀྱི་ལས་དེས་ཇི་ལྟར་
འཕངས་པ་བཞིན་དུ་འབྱུང་བར་བྱེད་པ་དེ་འཕངས་པའི་དོན་ཡིན་པའི་ཕྱིར། གཉིས་པ་
ལ། འགྲུབ་བྱེད་ཀྱི་ཡན་ལག་དང་། གྲུབ་པའི་ཡན་ལག་གཉིས་ལས། དང་པོ་ནི། དེ་
འགྲུབ་བྱེད་དང༌། ཞེས་པས་འགྲུབ་བྱེད་ཀྱི་ཡན་ལག་མདོར་བསྟན་ནས། དེ་ཉིད་རྒྱས་
པར་འཆད་པ་ལ། གཉིས་ཀྱིས་དང་། གཅིག་གིས། ཞེས་གསུངས་ཤིང་། ཡན་ལག་
གསུམ་པོ་དེ་ངོས་འཛིན་པ་ལ། ཚོར་བས་བསྐྱེད་པས་སྲེད་པ་ལས། ལེན་པ་འབྱུང་བས་
དེ་ཡིས་ལས། །བསྒོམ་པ་མངོན་དུ་གྱུར་པ་ཡིན། །ཞེས་གསུངས། དོན་ནི། སྐྱེ་རྒ་
སོགས་འགྲུབ་བྱེད་གྱི་ཡན་ལག་དེ་བཞག་ཏུ་ཡོད་དེ། རང་གི་རྒྱུར་གྱུར་པའི་ཚོར་བས་
བསྐྱེད་པའི་སྲེད་པ་ལས་ལེན་པ་འབྱུང་བས་སྲེད་ལེན་དེ་གཉིས་ཀྱིས། རྣམ་ཤེས་ཀྱི་
སྟེང་དུ་འཕེན་བྱེད་ལས་ཀྱི་བག་ཆགས་བསྒོས་པ་དེ་གསོས་བཏབ་སྟེ་ཡང་སྲིད་འགྲུབ་
པའི་ལས་ནུས་པ་མཐུ་ཅན་དུ་གྱུར་པའི་སྲེད་པ་གཅིག་གིས་ཏེ་དེ་དང་གསུམ་པོ་དེ་
འགྲུབ་བྱེད་ཀྱི་ཡན་ལག་ཡིན་པའི་ཕྱིར། གཉིས་པ་(༢༦ན)ནི། དེ་ལ་ཡང་། ཉེས་པ་
གང་ཡིན་དེ་དག་རྣམས། །ཞེས་པས་ཡན་ལག་མདོར་བསྟན་ནས། དེ་ཉིད་མདོར་རྒྱས་
པར་འཆད་པ་ལ། གཅིག་གིས་གཅིག་གིས་ནི། ཞེས་གསུངས་ཤིང་། ཡན་ལག་གཉིས་
- 55 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
པོ་དེ་ངོས་འཛིན་པ་ལ། གྲུབ་པ་སྐྱེ་ཡིན་དེ་ལ་ཡང༌། རྒ་སོགས་ཉེས་དམིགས་གང་
གིས་ཕྱིར། །ཞེས་གསུངས། དོན་ནི། སྲེད་ལེན་སྲིད་པ་གསུམ་པོ་དེས་གྲུབ་པའི་འབྲས་
བུ་བཞག་ཏུ་ཡོད་དེ། འཕེན་བྱེད་ཀྱི་ལས་ཀྱིས་རྣམ་ཤེས་ཀྱི་སྟེང་དུ། བག་ཆགས་དེ་
ཉིད་སྲེད་ལེན་གཉིས་ཀྱིས་གསོས་བཏབ་པས་ལས་ནུས་པ་མཐུ་ཅན་དུ་གྱུར་པའི་སྲིད་
པའི་རྟེན་འབྲེལ་གྱིས་གྲུབ་པར་བྱས་པའི་གཅིག་སྐྱེ་བའི་རྟེན་འབྲེལ་དང་། སྐྱེ་བ་དེའི་
ཉེས་དམིགས་ཀྱི་དབང་དུ་བྱས་པའི་གཅིག་རྒ་ཤིའི་རྟེན་འབྲེལ་གཉིས་པོ་དེ་གྲུབ་པའི་
འབྲས་བུ་ཡིན་པའི་ཕྱིར། བདེན་པ་མངོན་སུམ་དུ་མཐོང་བའི་འཕགས་རྒྱུད་ལ་འདུ་
བྱེད་ཀྱི་རྟེན་འབྲེལ་མེད་དེ། འཕགས་པའི་རྟེན་ལ་འཕེན་བྱེད་ཀྱི་ལས་གསར་དུ་གསོག་
པ་མེད་པའི་ཕྱིར། སྲེད་པ་དང་བྲལ་བ་དགྲ་བཅོམ་པའི་རྒྱུད་ལ་ཡན་ལག་བཅུ་གཉིས་
པོ་ཐམས་ཅད་མེད་དེ། དགྲ་བཅོམ་པས་ཡང་སྲིད་དུ་སྐྱེ་བའི་ལས་ཀྱི་ས་བོན་ཟད་པར་
སྤངས་པའི་ཕྱིར། འོ་ན། སེམས་ཅན་རྣམས་ལས་ཉོན་གྱིས་དབང་གིས་འཁོར་བར་སྐྱེ་
བ་ལེན་པ་ལ་རྒྱུ་འབྲས་ཚར་གཉིས་སུ་དགོས་ན། གཉིས་པོ་དེ་སྐྱེ་བ་ལེན་ཐེབས་གཅིག་
གི་དབང་དུ་བྱས་སམ་གཉིས་ཀྱི་དབང་དུ་བྱེད་ཟེར་ན། ཁ་ཅིག་གཉིས་ཀྱི་དབང་དུ་བྱེད་
ཟེར་བ་མི་འཐད་དེ། དེ་ལྟར་ན། མིང་གཟུགས་ནས་ཚོར་བའི་བར་ལ་འགྲུབ་བྱེད་ཀྱི་
རྒྱུ་མེད་པ་དང༌། སྐྱེ་རྒ་གཉིས་ལ་འཕེན་བྱེད་ཀྱི་རྒྱུ་མེད་པར་ཐལ་བའི་སྐྱོན་ཡོད་པའི་
ཕྱིར་ཏེ། མིང་གཟུགས་ནས་ཚོར་བའི་བར་རང་དང་རྟེན་འབྲེལ་ཚར་གཅིག་ཏུ་གཏོགས་
པའི་སྲེད་ལེན་སྲིད་པ་གསུམ་ལས་བྱུང་། སྐྱེ་རྒ་གཉིས་རང་དང་རྟེན་འབྲེལ་ཚར་གཅིག་
ཏུ་གཏོགས་པའི་མ་རིག་པ་འདུ་བྱེད་རྣམ་ཤེས་ཀྱི་རྟེན་འབྲེལ་གསུམ་ལས་བྱུང་བའི་
ཕྱིར། རང་ལུགས་ནི། སྐྱེ་བ་ལེན་ཐེབས་གཅིག་གི་དབང་དུ་བྱས་པ་ཡིན་ཏེ། འཕེན་
བྱེད་ཀྱི་རྒྱུས་(༢༦བ)འཕངས་པ་དེ་ཉིད་འགྲུབ་བྱེད་ཀྱི་རྒྱུས་དེ་ཉིད་དུ་གྲུབ་པར་བྱས་
ཤིང་། འགྲུབ་བྱེད་ཀྱི་རྒྱུས་གྲུབ་པ་དེ་ཉིད་འཕེན་བྱེད་ཀྱི་རྒྱུས་ཀྱང་འཕངས་པའི་ཕྱིར།
- 56 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ཡན་ལག་བཅུ་གཉིས་རྐྱེན་དུ་འགྱུར་ཚུལ། |
༈ ལྔ་པ་ལ། ཡན་ལག་སྔ་མ་སྔ་མས་ཕྱི་མ་ཕྱི་མའི་རྐྱེན་བཞི་ཅི་རིགས་པར་བྱེད་པ་
ཡོད་དེ། རིག་པར་གྱུར་པའི་ཡན་ལག་སྔ་མས་རིག་པར་གྱུར་པའི་ཡན་ལག་ཕྱི་མའི་
རྐྱེན་བཞི་ག་བྱེད་པ་ཡོད། དེས་གཟུགས་ཅན་དུ་གྱུར་པའི་ཡན་ལག་ཕྱི་མའི་རྒྱུ་རྐྱེན་
གཅིག་པུ་བྱེད་པ་ཡོད། གཟུགས་ཅན་དུ་གྱུར་པའི་ཡན་ལག་སྔ་མས་གཟུགས་ཅན་དུ་
གྱུར་པའི་ཡན་ལག་ཕྱི་མའི་རྒྱུ་རྐྱེན་དང་བདག་རྐྱེན་གཉིས་ཀ་བྱེད་པ་ཡོད། དེས་རིག་
པར་གྱུར་པའི་ཡན་ལག་ཕྱི་མའི་དེ་མ་ཐག་རྐྱེན་མ་གཏོགས་བདག་རྐྱེན་དང་དམིགས་
རྐྱེན་དང་རྒྱུ་རྐྱེན་གསུམ་ག་བྱེད་པ་ཡོད་པའི་ཕྱིར། དེ་ལྟར་ཡང་ཀུན་བཏུས་ལས། ཡན་
ལག་རྐྱེན་ཉིད་དུ་རྣམ་པར་བཞག་པ་ཇི་ལྟ་བུ་ཞེ་ན། བག་ཆགས་དང་། ཤུགས་དང་།
ཡིད་ལ་བྱེད་པ་དང་། ལྷན་ཅིག་ཏུ་འབྱུང་བས་ཀྱང་ཡན་ལག་རྐྱེན་ཉིད་དུ་རྣམ་པར་
བཞག་པར་རིགས་པར་བྱའོ། །དེ་ལ་ཡང་ཅི་རིགས་པར་སྦྱར་རོ། །ཞེས་གསུངས་པའི་
ཕྱིར། དེ་ཡང་མ་རིག་པ་ལྟ་བུ་ལ་མཚོན་ན། མ་རིག་པའི་བག་ཆགས་ལས་འདུ་བྱེད་སྐྱེ་
བས་མ་རིག་པ་དེའི་རྒྱུ་རྐྱེན་དང་། དེའི་འཕེན་པའི་ཤུགས་ཀྱིས་དེ་རྒྱུན་ཆགས་པར་
འཇུག་པས་དེ་དེའི་དེ་མ་ཐག་རྐྱེན་དང་། རྨོངས་པའི་དུས་ན་མཆོག་མ་ཡིན་པ་ལ་དེར་
ཡིད་ལ་བྱེད་པར་དམིགས་པ་ལ་འཇུག་པས་དེ་དེའི་དམིགས་རྐྱེན་དང་། དེའི་དབང་
གིས་དེ་དང་མཚུངས་ལྡན་དུ་འབྱུང་བ་རྣམས་དམིགས་པ་ལ་ཕྱིན་ཅི་ལོག་ཏུ་བྱེད་པས་
དེ་དེའི་བདག་རྐྱེན་ཡིན་པའི་ཕྱིར་ཞེས་པའི་དོན་ནོ། །དྲུག་པ་ལ། ཀུན་བཏུས་ལས། མ་
རིག་པ་ཅིའི་ལས་ཅན་ཞེ་ན། སྲིད་པ་ལས་སེམས་ཅན་རྨོངས་པར་བྱེད་པ་དང་། འདུ་
བྱེད་རྣམ་ཤེས་ཀྱི་རྐྱེན་ཀྱང་ཡིན་ནོ། །འདུ་བྱེད་ཅིའི་ལས་ཅན་ཞེ་ན། འགྲོ་བ་རྣམས་སུ་
སེམས་ཅན་དག་རྣམ་པར་འབྱེད་པ་དང་། རྣམ་པར་ཤེས་པའི་རྐྱེན་ཀྱང་ཡིན་ནོ། །རྣམ་
- 57 -



བ
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽ །
པར་ཤེས་པ་ཅིའི་ལས་ཅན་ཞེ་ན། སེམས་ཅན་རྣམས་ཀྱི་འཆིང་བ་འཛིན་པ་དང༌། མིང་
དང༌ (༢༧ན)གཟུགས་ཀྱི་རྐྱེན་ཀྱང་ཡིན་ནོ། །མིང་དང་གཟུགས་ཅིའི་ལས་ཅན་ཞེ་ན།
སེམས་ཅན་རྣམས་ལུས་ལེན་དུ་འཇུག་པ་དང༌། སྐྱེ་མཆེད་དྲུག་གི་རྐྱེན་ཡང་ཡིན་ནོ། །
སྐྱེ་མཆེད་དྲུག་ཅིའི་ལས་ཅན་ཞེ་ན། སེམས་ཅན་རྣམས་ལུས་རྫོགས་པར་ལེན་དུ་འཇུག་
པ་དང་། རེག་པའི་རྐྱེན་ཀྱང་ཡིན་ནོ། །རེག་པ་ཅིའི་ལས་ཅན་ཞེ་ན། ཡུལ་གྱི་ལོངས་
སྤྱོད་ལ་སེམས་ཅན་རྣམས་འཇུག་པ་དང་། ཚོར་བའི་རྐྱེན་ཀྱང་ཡིན་ནོ། །ཚོར་བ་ཅིའི་
ལས་ཅན་ཞེ་ན། སྐྱེ་བའི་ལོངས་སྤྱོད་ལ་སེམས་ཅན་རྣམས་འཛུད་པ་དང་། སྲེད་པའི་
རྐྱེན་ཀྱང་ཡིན་ནོ། །སྲེད་པ་ཅིའི་ལས་ཅན་ཞེ་ན། སེམས་ཅན་རྣམས་ཀྱི་སྐྱེ་བ་འདྲེན་པ་
དང་། ལེན་པའི་རྐྱེན་ཀྱང་ཡིན་ནོ། །ལེན་པ་ཅིའི་ལས་ཅན་ཞེ་ན། ཡང་སྲིད་ལེན་པའི་
ཕྱིར་སེམས་ཅན་རྣམས་རྣམ་པར་ཤེས་པ་ཉེ་བར་ལེན་པ་དང་བཅས་པར་བྱེད་པ་དང་།
སྲེད་པའི་རྐྱེན་ཀྱང་ཡིན་ནོ། །སྲེད་པ་ཅིའི་ལས་ཅན་ཞེ་ན། ཡང་སྲིད་ལ་སེམས་ཅན་
རྣམས་མངོན་པར་ཕྱོགས་པར་བྱེད་པ་དང༌། སྐྱེ་བའི་རྐྱེན་ཀྱང་ཡིན་ནོ། །སྐྱེ་བ་ཅིའི་
ལས་ཅན་ཞེ་ན། མིང་དང་
། གཟུགས་དང་། །སྐྱེ་མཆེད་དྲུག་དང་། རེག་པ་དང་། ཚོར་
བའི་རིམ་གྱིས་སེམས་ཅན་རྣམས་མངོན་པར་འགྲུབ་པར་བྱེད་པ་དང༌། རྒ་ཤིའི་རྐྱེན་
ཀྱང་ཡིན་ནོ། །རྒ་ཤི་ཅིའི་ལས་ཅན་ཞེ་ན། ཡང་དང་ཡང་དུ་འཆད་པར་འགྱུར་བ་དང་
སྲོག་འགྱུར་བ་ལ་སེམས་ཅན་རྣམས་སྦྱར་རོ། །ཞེས་གསུངས། འདིའི་དོན་ལ། འདྲ་
བའི་བྱེད་ལས་དང་། མི་འདྲ་བའི་བྱེད་ལས་གཉིས་ལས། དང་པོ་ཡོད་དེ། མ་རིག་པས་
འདུ་བྱེད་བསྐྱེད་པ་ནས། ཚོར་བས་རང་གི་འབྲས་བུར་གྱུར་པའི་སྲེད་པ་བསྐྱེད་པ་
སོགས་ཡན་ལག་སྔ་མ་སྔ་མས་ཕྱི་མ་ཕྱི་མས་སྐྱེད་པར་བྱེད་པ་ཡིན་པའི་ཕྱིར་རོ། །གཉིས་
པ་ཡོད་དེ། མ་རིག་པ་ཡུལ་གྱི་གནས་ཚུལ་མཐོང་བ་ལ་རྨོངས་པའི་བསྒྲིབས་པའི་སྒོ་
ནས་འགྲོ་བ་རྣམས་ཉོན་མོངས་པར་བྱེད། འདུ་བྱེད་ཀྱིས་ཡང་སྲིད་ཕྱི་མའི་ས་བོན་འདེབས་
- 58 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། རྣམ་ཤེས་ཀྱིས་ཡང་སྲིད་དུ་འཁྲིད་
པའི་སྒོ་ནས་འགྲོ་བ་རྣམས་(༢༧བ)ཉོན་མོངས་པར་བྱེད། མིང་གཟུགས་ཀྱི་ལུས་ཀུན་
འཛིན་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། སྐྱེ་མཆེད་དྲུག་གིས་ལུས་
རྫོགས་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། རེག་པས་ཡུལ་གྱི་འགྱུར་བ་
ལ་སྤྱོད་པའི་འགྲོ་བ་རྣམས་ཉོན་མོངས་པར་བྱེད། ཚོར་བས་རྣམ་སྨིན་གྱི་འབྲས་བུ་ལ་
ལོངས་སྤྱོད་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། སྲེད་པས་ཡང་སྲིད་ལ་
ཆགས་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། ལེན་པས་ཡང་སྲིད་དུ་སྐྱེ་བ་
ལ་སྦྱོར་བའི་སྒོ་ནས་འགྲོ་བ་རྣམས་ཉོན་མོངས་པར་བྱེད། སྲིད་པས་ཡང་སྲིད་དུ་སྐྱེ་བ་
ལ་མངོན་དུ་ཕྱོགས་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། སྐྱེ་རྒ་གཉིས་ཀྱི་
སྡུག་བསྔལ་བའི་སྒོ་ནས་འགྲོ་བ་རྣམས་ཉོན་མོངས་པར་བྱེད་པའི་ཕྱིར། དེ་ལྟར་ཡང་།
དབུས་མཐའ་ལས། སྒྲིབ་པའི་ཕྱིར་དང་འདེབས་པའི་ཕྱིར། །འཁྲིད་པའི་ཕྱིར་དང་ཀུན་
འཛིན་ཕྱིར། །རྫོགས་བྱེད་ཕྱིར་དང་གསུམ་སྤྱོད་ཕྱིར། །ཉེ་བར་སྤྱོད་ཕྱིར་སྡུད་པའི་
ཕྱིར། །སྦྱོར་བའི་ཕྱིར་དང་མངོན་འདུའི་ཕྱིར། །དུ་ཁ་ཕྱིར་ནི་འགྲོ་ཉོན་མོངས། ཞེས་
གསུངས། །
ཚེ་དུ་ལ་རྫོགས་ཚུལ།
བདུན་པ་ལ། ཁ་ཅིག་རྟེན་འབྲེལ་ཡན་ལག་བཅུ་གཉིས་པོ་དེ་ཚེ་གཉིས་ཁོ་ན་ལ་
རྫོགས་ཏེ། མ་རིག་པ་སོགས་རྒྱུ་དྲུག་པོ་དེ་ཡང་ངེས་པར་ཚེ་དང་པོ་ལ་རྫོགས། འབྲས་
བུ་དྲུག་པོ་དེ་ཚེ་གཉིས་པ་ལ་རྫོགས་པ་ཡིན་པའི་ཕྱིར་ཟེར་ན། མི་འཐད་དེ། མིའི་རྟེན་
ལ་ཚེ་སྟོད་ལ་མ་རིག་པའི་དབང་གིས་ལྷར་སྐྱེ་བའི་འཕེན་བྱེད་ཀྱི་ལས་བསགས། ལས་
ཀྱི་བག་ཆགས་རྣམ་ཤེས་ཀྱི་སྟེང་དུ་བཞག་པ་དེ་ཉིད། ཚེ་དེ་ལ་སྲེད་ལེན་གཉིས་ཀྱི་
གསོས་འདེབས་མ་ནུས་པར་ལས་གཞན་གྱི་དབང་གིས་ངན་སོང་དུ་སྐྱེས། རྟེན་དེ་ལ་
- 59 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
སྔར་གྱི་ལས་དེ་སྲེད་ལེན་གཉིས་ཀྱིས་གསོས་བཏབ་སྟེ་ལྷར་སྐྱེ་བ་གཅིག་ཡོད་པའི་ཕྱིར་
ཏེ། ལྷར་སྐྱེ་བའི་ལན་གྲངས་གཞན་ལ་མྱོང་འགྱུར་གྱི་ལས་ཡོད་པའི་ཕྱིར། །
ཁ་ཅིག །ཚར་མི་གཅིག་པའི་དབང་དུ་བྱས་ན་རྟེན་འབྲེལ་ཡན་ལག་བཅུ་གཉིས་
(༢༨ན)པོ་དེ་ཚེ་གཅིག་ལ་རྫོགས་པ་ཡོད་དེ། ནམ་མཁའ་མཐའ་ཡས་ནས་རྣམ་ཤེས་
མཐའ་ཡས་སུ་སྐྱེ། རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བའི་དེའི་ཚེ་ནམ་
མཁའ་མཐའ་ཡས་ནས་རྣམ་ཤེས་མཐའ་ཡས་སུ་སྐྱེ་བའི་འབྲས་བུའི་རྟེན་འབྲེལ་དྲུག་
པོ་དེ་དང་། རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བའི་རྒྱུའི་རྟེན་འབྲེལ་དྲུག་པོ་
དེ་རྣམ་ཤེས་མཐའ་ཡས་ཀྱི་རྟེན་དེ་ལ་རྫོགས་པའི་ཕྱིར་ཏེ། དེ་ནས་དེར་སྐྱེ་བ་ལ་བར་
དོ་བརྒྱུད་མི་དགོས་པའི་ཕྱིར། འདོད་གཟུགས་གཉིས་ན་ཇི་ལྟར་མྱུར་ཡང་ཚེ་གསུམ་ལ་
ངེས་པར་རྫོགས་དགོས་ཏེ། མི་ནས་ཤི་འཕོས་ནས་མིར་སྐྱེ་བའི་ཚེ་སྲེད་ལེན་སྲིད་པ་
གསུམ་གྱི་ཆ་གཅིག་ཚེ་སྔ་མའི་འཆི་སྲིད་ཀྱི་གནས་སྐབས་ན་ཡོད་ཅིང་། ཆ་གཅིག་ཚེ་ཕྱི་
མའི་བར་སྲིད་ཀྱི་གནས་སྐབས་ན་ཡོད་པའི་ཕྱིར། བུལ་ན་ཚེ་བཞི་ཕན་ཆད་ལ་རྫོགས་
པ་ཡོད་དེ། འདོད་ལྷའི་རྟེན་ལ་བསམ་གཏན་དང་པོར་སྐྱེ་བའི་འཕེན་བྱེད་ཀྱི་ལས་
བསགས། དེ་ནས་ལས་གཞན་གྱི་དབང་གིས་ངན་སོང་དུ་སྐྱེ་བའི་ཚེ་དེའི་རྟེན་ལ་བསམ་
གཏན་དང་པོར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པའི་ཕྱིར་ཞེས་ཟེར་ན། རྣམ་ཤེས་
མཐའ་ཡས་ནས་ཅི་ཡང་མེད་དུ་སྐྱེ་བའི་རྒྱུའི་རྟེན་འབྲེལ་ཡིན་ན། རྣམ་ཤེས་མཐའ་ཡས་
ཀྱི་རྟེན་ལ་འབྱུང་བས་ཁྱབ་པར་ཐལ། དམ་བཅའ་དང་པོ་དེའི་ཕྱིར། འདོད་མི་ནུས་ཏེ།
འདོད་ལྷའི་རྟེན་ལ་རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བའི་འཕེན་བྱེད་ཀྱི་ལས་
ཡོད་པའི་ཕྱིར་ཏེ། དེའི་རྟེན་ལ་དེ་འདྲའི་ལས་གསོག་པ་ཡོད་པའི་ཕྱིར་ཏེ། དེའི་རྟེན་ལ་
ཅི་ཡང་མེད་དུ་སྐྱེ་བའི་ལས་གསོགས་པ་ཡོད་པའི་ཕྱིར། གཞན་ཡང་། མིར་སྐྱེ་བའི་
འཕེན་བྱེད་ཀྱི་ལས་ཡིན་ན་ལན་གྲངས་གཞན་ལ་མྱོང་འགྱུར་གྱི་ལས་ཡིན་དགོས་པར་
- 60 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ཐལ། དེ་ཡིན་ན་རང་དང་རང་གི་འབྲས་བུའི་བར་དུ་ཚེ་རབས་གཞན་གྱི་ཆོད་པས་ཁྱབ་
པའི་ཕྱིར་ཏེ། འདོད་ན་གཟུགས་གཉིས་ན་ཇི་ལྟར་མྱུར་ཡང་ཞེ་གསུམ་ལ་རྫོགས་དགོས་
པའི་ཕྱིར། གཞན་(༢༨བ)ཡང་། རང་དང་རྟེན་འབྲེལ་ཚར་གཅིག་ཏུ་གཏོགས་པའི་
འཕེན་བྱེད་ཀྱི་ལས་སྔོན་དུ་སོང་བའི་མ་རིག་པའི་རྟེན་འབྲེལ་ཡོད་པར་ཐལ། དེ་འདྲའི་
སྲིད་པའི་རྟེན་འབྲེལ་སྔོན་དུ་སོང་བའི་ལེན་པའི་རྟེན་འབྲེལ་ཡོད་པའི་ཕྱིར་ཏེ། མི་ནས་
ཤི་འཕོས་ནས་མིར་སྐྱེ་བ་དེའི་ཚེ་སྲེད་ལེན་སྲིད་པ་གསུམ་གྱི་ཆ་གཅིག་ཚེ་སྔ་མའི་འཆི་
སྲིད་ཀྱི་གནས་སྐབས་ན་ཡོད་ཅིང་ཆ་གཅིག་ཚེ་ཕྱི་མའི་བར་སྲིད་ཀྱི་གནས་སྐབས་ན་
ཡོད་པའི་ཁྱད་པར་འཐད་པའི་ཕྱིར། །
རང་ལུགས་ནི་ཡན་ལག་བཅུ་གཉིས་པོ་དེ་ཚེ་གཉིས་ལ་རྫོགས་པ་ཡོད་དེ། མིའི་
རྟེན་ལ་ཚེ་སྟོད་ལ་མ་རིག་པས་ཀུན་ནས་བསླང་ཏེ། ལྷར་སྐྱེ་བའི་འཕེན་བྱེད་ཀྱི་ལས་
བསགས། ལས་ཀྱི་བག་ཆགས་རྣམ་ཤེས་ཀྱི་སྟེང་དུ་བཞག་པ་དེ་ཉིད་ཚེ་སྨད་ལ་སྲེད་
ལེན་གཉིས་ཀྱིས་གསོས་བཏབ་པ་ལ་བརྟེན་ནས་ལས་ནུས་པ་མཐུ་ཅན་གྱི་སྲིད་པ་གྲུབ་
སྟེ། དེའི་སྐྱེ་བ་ཕྱི་མ་ལ་ལྷར་སྐྱེས་ཏེ་འབྲས་བུ་དྲུག་པོ་དེ་མངོན་དུ་གྱུར་པ་གཅིག་ཡོད་
པའི་ཕྱིར། ཚེ་གསུམ་ལ་རྫོགས་པ་ཡང་ཡོད་དེ། སྔར་གྲུབ་ཟིན་པའི་ཕྱིར། དེ་ལྟར་
ཡང་། ཀུན་བཏུས་ཀྱི་དར་ཊིཀ་ལས། ཡན་ལག་བཅུ་གཉིས་པོ་འདི་དག་སྐྱེ་གནས་མྱོང་
འགྱུར་གྱི་ལས་བསགས་པ་ཡིན་ན། ཚེ་གཉིས་ལ་རྫོགས་ཤིང་། དེ་མིན་ན་ཚེ་གསུམ་
ལ་རྫོགས་དགོས་པའི་འཕེན་བྱེད་དང་འཕངས་པའི་འབྲས་བུའི་བར་དུ་ཚེ་རབས་གྲངས་
ལས་འདས་པས་ཆོད་ཀྱང་། རྟེན་འབྲེལ་གཞན་གྱི་ཚར་ཡིན་གྱི་དེའི་ཚེ་མིན་ནོ། །འགྲུབ་
བྱེད་ཀྱི་རྒྱུ་དང་གྲུབ་པའི་འབྲས་བུའི་བར་ཚེ་རབས་གཞན་གྱིས་ཆོད་པ་མི་སྲིད་དོ། །
ཞེས་གསུངས་པའི་ཕྱིར། །
གཞན་ཡང་། དེ་ཚེ་གཉིས་ལ་རྫོགས་པ་ཡོད་དེ། མཚམས་མེད་ཀྱི་ལས་བསགས་



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼ཚ༽
པའི་འབྲས་བུ་དམྱལ་བར་སྐྱེ་བ་དེ་ལས་བསགས་པའི་ཚེ་ཕྱི་མ་དེ་ལ་ངེས་པར་མྱོང་
དགོས་པའི་ཕྱིར་ཏེ། དེ་ལ་མཚམས་མེད་ཀྱི་ལས་ཞེས་བཤད་པ་ལ་དགོས་པ་ཡོད་པའི་
ཕྱིར། དེ་ལྟར་ནའང་། ཚེ་གཅིག་ལ་མཚམས་མེད་ཀྱི་ལས་དུ་མ་བསགས་པ་མེད་པར་
མི་འགྱུར་ཏེ། ཚེ་གཅིག་ལ་མཚམས་མེད་ཀྱིས་ལས་དུ་མ་(༢༩ན)བྱས་པའི་གང་ཟག་དེ་
ཚེ་ཕྱི་མར་དམྱལ་བའི་རྟེན་ལ་ཚེ་རིང་ལ་ལུས་ཆེ་བའི་སྡུག་བསྔལ་ཆེས་ལྷག་པར་མྱོང་
བར་འགྱུར་བའི་ཕྱིར། དེ་ལྟར་ན། ལས་དུ་མས་ལུས་གཅིག་འཕེན་པ་ཡོད་པར་མི་
འགྱུར་ཏེ། དེའི་མཚམས་མེད་ཀྱི་ལས་དང་པོ་དེ་འཕེན་བྱེད་ཀྱི་ལས་དང་ཕྱི་མ་རྣམས་
རྫོགས་བྱེད་ཀྱི་ལས་སུ་འདོད་པའི་ཕྱིར། ཡན་ལག་བཅུ་གཉིས་པོ་དེ་ཇི་ལྟར་བུལ་ཡང་
ཚེ་གསུམ་ལ་ངེས་པར་རྫོགས་དགོས་ཏེ། འཕེན་བྱེད་ཀྱི་རྒྱུ་གསུམ་པོ་དེ་ཡང་ཚེ་གཅིག་
ལ་རྫོགས། འགྲུབ་བྱེད་ཀྱི་རྒྱུ་གསུམ་པོ་དེ་ཡང་ཚེ་གཅིག་ལ་རྫོགས། འབྲས་བུ་དྲུག་པོ་
དེ་ཡང་ཚེ་གཅིག་ལ་རྫོགས་དགོས་པའི་ཕྱིར། དེ་ལྟར་ན། འཕེན་བྱེད་ཀྱི་ལས་གཅིག་
གི་འཕངས་འབྲས་ཡིན་ན་ཚེ་གཅིག་གིས་བསྡུས་པས་མ་ཁྱབ་སྟེ། མིའི་སྐྱེ་སྲིད་དང་
བར་སྲིད་གཉིས་པོ་དེ་འཕེན་བྱེད་ཀྱི་ལས་གཅིག་གིས་འཕངས་པའི་ཕྱིར་ཏེ། མཛོད་
ལས། དེ་ནི་འཕེན་པ་གཅིག་པའི་ཕྱིར། །ཞེས་གསུངས་པའི་ཕྱིར། དེ་འདྲའི་སྐྱེ་སྲིད་
ཡིན་ན་ཡང་ཚེ་གཅིག་གིས་བསྡུས་པས་མ་ཁྱབ་སྟེ། འཕེན་བྱེད་ཀྱི་ལས་གཅིག་གིས་
མིའི་སྐྱེ་སྲིད་དུ་མ་འཕེན་པ་ཡོད་པའི་ཕྱིར་ཏེ། ཀུན་བཏུས་ལས། ལས་གཅིག་གིས་
ལུས་དུ་མ་འཕེན་པ་ཡང་ཡོད། ལས་གཅིག་གིས་ལུས་གཅིག་འཕེན་པ་ཡང་ཡོད་པའི་
ཕྱིར། ཞེས་གསུངས། ཁ་ཅིག །ལས་གཅིག་གིས་ལུས་དུ་མ་འཕེན་པ་མེད་ཟེར་ན། དེ་
ཡོད་པར་ཐལ། ལས་གཅིག་གིས་མིའི་ལུས་དང་དྲི་ཟའི་ལུས་གཉིས་ལ་འཕེན་པ་ཡོད་
པའི་ཕྱིར། ལས་གཅིག་གིས་མིའི་སྐྱེ་སྲིད་ཀྱི་ལུས་དང་བར་སྲིད་ཀྱི་ལུས་གཉིས་ལ་
འཕེན་པ་ཡོད་པའི་ཕྱིར། ཁོ་ན་རེ། འཕེན་བྱེད་ཀྱི་ལས་གཅིག་གིས་ལུས་འཕགས་པའི་
- 62 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ལུས་དང་བ་གླང་སྤྱོད་པའི་ལུས་གཉིས་ལ་འཕེན་པ་ཡོད་པར་ཐལ། འཕེན་བྱེད་ཀྱི་
ལས་གཅིག་གིས་ལུས་དུ་མ་འཕེན་པ་ཡོད་པའི་ཕྱིར། འདོད་ན། དང་པོར་ལུས་
འཕགས་པོའི་སྐྱེ་བ་འཕེན་ཅིང་དེ་རྗེས་སུ་བ་གླང་སྤྱོད་པའི་སྐྱེ་བ་འཕེན་བྱེད་ཀྱི་ལས་
ཆོས་ཅན། སྐྱེ་གནས་མྱོང་འགྱུར་གྱི་ལས་ཡིན་པར་ཐལ། རང་གི་རྣམ་སྨིན་སྐྱེ་བ་ཕྱི་མ་
དེ་ཉིད་(༢༩བ)ལ་འབྱིན་པར་ངེས་པའི་ལས་ཡིན་པའི་ཕྱིར། འདོད་མི་ནུས་ཏེ། ལན་
གྲངས་གཞན་ལ་མྱོང་འགྱུར་གྱི་ལས་ཡིན་པའི་ཕྱིར་ཏེ། རང་གི་རྣམ་སྨིན་སྐྱེ་བ་གསུམ་
པ་ཕན་ཆད་ལ་འབྱིན་པའི་ལས་ཡིན་པའི་ཕྱིར་ཟེར་ན། ཐམས་ཅད་ཡོད་སྨྲའི་མདོ་
བསླབ་བཏུས་སུ་དྲངས་པ་ལས། དགེ་སློང་དག །དགེ་སློང་གི་འདི་ལྟ་སྟེ་སྒྲ་དང་སེན་
མོའི་མཆོད་རྟེན་ལ་ཕྱག་འཚལ་ཏེ་སེམས་དང་བར་བྱས་པ་ལ་ལྟོས། བཙུན་པ་དེ་ལྟར་
ལགས་སོ། །དགེ་སློང་དག །དགེ་སློང་འདིས་ཇི་ཙམ་ནོན་པའི་འོག་དཔག་ཚད་བརྒྱད་
ཁྲི་ནས་གསེར་གྱི་འཁོར་ལོ་ལ་ཐུག་གི་བར་བྱེ་མ་ཇི་སྙེད་ཅིག་ཡོད་པ་དེ་སྙེད་ཀྱི་གྲངས་
དང་མཉམ་པའི་འཁོར་ལོས་སྒྱུར་བའི་རྒྱལ་སྲིད་སྟོང་འགྱུར་ལ་ལོངས་སྤྱོད་པར་འགྱུར་
རོ། །ཞེས་གསུངས་པ་མི་འཐད་པར་ཐལ། འཕེན་བྱེད་དགེ་བའི་ལས་གཅིག་གིས་
འཁོར་ལོས་སྒྱུར་བའི་རྒྱལ་པོའི་སྐྱེ་བ་བརྒྱ་སྟོང་ལ་སོགས་པ་འཕེན་པ་མེད་པའི་ཕྱིར།
རྟགས་ཁས། གཞན་ཡང་། བློ་གྲོས་རྒྱ་མཚོའི་ཞུས་པའི་མདོ་ལས། ཇི་ལྟར་རྒྱ་མཚོ་ཆེ་
ནང་ཆུ་ཐིགས་ལྷུང་། །ཞེས་སོགས་གསུངས་པ་མི་འཐད་པར་ཐལ། ལས་རང་ཉིད་ཀྱི་
རྣམ་སྨིན་གྱི་འབྲས་བུ་ལ་ལོངས་སྤྱོད་པས་ཟད་པར་མི་འགྱུར་བའི་ལས་མེད་པའི་ཕྱིར་
ཏེ། ལས་རང་གི་འབྲས་བུ་ཚེ་རབས་དུ་མའི་བར་དུ་འབྱིན་པའི་ལས་མེད་པའི་ཕྱིར་ཏེ།
ལས་རང་གི་རྣམ་སྨིན་གྱི་འབྲས་བུ་ལས་རང་ཉིད་བསགས་པའི་སྐྱེ་བ་ཕྱི་མ་དེ་ནས་བཟུང་
སྟེ་ཚེ་རབས་དུ་མའི་བར་དུ་འབྱིན་པ་མེད་པའི་ཕྱིར། མ་གྲུབ་ན། དེ་ཁོ་ཁོ་རང་དུ་ཐལ།
དེ་ཡོད་པའི་ཕྱིར། འདོད་ན། དེ་ཆོས་ཅན། སྐྱེ་གནས་མྱོང་འགྱུར་གྱི་ལས་ཡིན་པར་
- 63 -



CHO
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཐལ། རང་གི་རྣམ་སྨིན་སྐྱེ་བ་ཕྱི་མ་དེ་ཉིད་ལ་འབྱིན་པའི་ལས་ཡིན་པའི་ཕྱིར། འདོད་
མི་ནུས་ཏེ། ལན་གྲངས་གཞན་ལ་མྱོང་འགྱུར་གྱི་ལས་ཡིན་པའི་ཕྱིར། ཁྱབ་པ་ཁས།
དེར་ཐལ། རང་གི་རྣམ་སྨིན་སྐྱེ་བ་ཡང་ཕྱི་མ་ལ་འབྱིན་པའི་ལས་ཡིན་པའི་ཕྱིར་རོ། ། །
ཁོ་ན་རེ། དེར་ཐལ། རང་གི་རྣམ་སྨིན་གྱི་འབྲས་བུ་སྐྱེ་བ་དུ་མའི་བར་དུ་འབྱིན་རྒྱུ་
ཡོད་པའི་ཕྱིར་ན་མ་ཁྱབ། འཕེན་བྱེད་ཀྱི་ལས་གཅིག་གི་འདོད་ལྷ་རིགས་དྲུག་ཏུ་རིམ་
གྱིས་སྐྱེ་བའི་ཚེ་སུམ་ཅུ་རྩ་གསུམ་གྱི་འབྲས་བུའི་རྟེན་(༣༠ན)འབྲེལ་དྲུག་དང་། རྒྱལ་
ཆེན་རིས་བཞིའི་འབྲས་བུའི་རྟེན་འབྲེལ་དྲུག་ པོ་དེ་འཕེན་བྱེད་ཀྱི་ལས་ གཅིག་གི་
འཕངས་འབྲས་སུ་ཐལ། འཕེན་བྱེད་ཀྱི་ལས་གཅིག་གིས་དེ་ལྟར་སྐྱེ་བ་ཡོད་པའི་ཕྱིར།
རྟགས་ཁས་སོང་། འདོད་ན། དེའི་ཚེ་དེ་གཉིས་རྟེན་འབྲེལ་ཚར་གཅིག་ཏུ་གཏོགས་
པར་ཐལ། འདོད་པའི་ཕྱིར་ན་མ་ཁྱབ། འདོད་ན། དེའི་ཚེ་སུམ་ཅུ་རྩ་གསུམ་གྱི་སྐྱེ་བའི་
རྟེན་འབྲེལ་ཆོས་ཅན། རང་དང་རྟེན་འབྲེལ་ཚར་གཅིག་ཏུ་གཏོགས་པའི་རྒ་ཤིའི་རྟེན་
འབྲེལ་སྔོན་དུ་མ་སོང་བར་ཐལ། སྐྱེ་བའི་རྟེན་འབྲེལ་ཡིན་པའི་ཕྱིར། འདོད་མི་ནུས་ཏེ།
དེ་འདྲའི་རྒྱལ་ཆེན་རིས་བཞིའི་སྐྱེ་བའི་རྟེན་འབྲེལ་སྔོན་དུ་སོང་བའི་ཕྱིར། རྟགས་གྲུབ་
སྟེ། དེ་གཉིས་རྟེན་འབྲེལ་ཚར་གཅིག་ཏུ་གཏོགས་པའི་ཕྱིར། རྟགས་ཁས་སོ། །
ཁོ་ན་རེ། དེ་ལྟར་སྐྱེ་བའི་ཚེ་སུམ་ཅུ་རྩ་གསུམ་གྱི་སྐྱེ་བའི་རྟེན་འབྲེལ་ཆོས་ཅན།
ཁྱོད་རྒྱལ་ཆེན་རིས་བཞིའི་སྐྱེ་བའི་རྟེན་འབྲེལ་དང་ཚར་གཅིག་ཏུ་གཏོགས་པར་ཐལ།
ཁྱོད་དང་ཚར་གཅིག་ཏུ་གཏོགས་པའི་འདུ་བྱེད་ཀྱི་རྟེན་འབྲེལ་དེ་རྒྱལ་ཆེན་རིས་བཞིའི་
དེ་དང་རྟེན་འབྲེལ་ཚར་གཅིག་ཏུ་གཏོགས་པའི་ཕྱིར་ཟེར་ན་མ་ཁྱབ། ཁོ་ན་རེ། རྒྱལ་
ཆེན་རིས་བཞིའི་སྐྱེ་འགྱུར་གྱི་སྲིད་པའི་རྟེན་འབྲེལ་དང་། སུམ་ཅུ་རྩ་གསུམ་གྱི་སྐྱེ་
འགྱུར་གྱི་སྲིད་པའི་རྟེན་འབྲེལ་གྱི་གཞི་མཐུན་ཡོད་པར་ཐལ། དེ་གཉིས་སུ་སྐྱེ་འགྱུར་
གྱི་འདུ་བྱེད་ཀྱི་རྟེན་འབྲེལ་གྱི་གཞི་མཐུན་ཡོད་པའི་ཕྱིར་ཟེར་ན་མ་ཁྱབ་སྟེ། གནས་
- 64 -



སྤྱི
ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
གཙང་དུ་སྐྱེ་བའི་འཕེན་བྱེད་ཀྱི་ལས་དང༌། འབྲས་བུ་ཆེ་བར་སྐྱེ་བའི་འཕེན་བྱེད་ཀྱི་
ལས་ཀྱི་གཞི་མཐུན་མེད་པར་ཐལ། འདོད་ལྷ་རིགས་དྲུག་ལ་དེའི་ཕྱིར། རྟགས་ཁས།
འདོད་མི་ནུས་ཏེ། རྣམ་བཤད་ལས། སྔོན་སོ་སོའི་སྐྱེ་བོའི་དུས་སུ་བསམ་གཏན་བཞི་
པར་འཕེན་བྱེད་ཀྱི་ལས་བསགས་པ་དེ་ཉིད་བསམ་གཏན་བཞི་པ་དག་པ་བ་བསྒོམས་
པས་གནས་གཙང་དུ་སྐྱེ་བའི་རྒྱུར་བསྒྱུར་བར་བྱེད་པའི་ཕྱིར། བདེན་པ་མཐོང་ནས་ཡང་
(༣༠བ)སྲིད་འཕེན་བྱེད་ཀྱི་ལས་གསར་དུ་གསོག་པར་ཐལ་བའི་སྐྱོན་མེད་དོ། །ཞེས་
དང་། གསེར་ཕྲེང་ལས། གལ་ཏེ་བདེན་པ་མཐོང་བ་ལ་འཕེན་པ་མེད་ན། ཕྱིར་མི་འོང་
སྤེལ་མ་བསྒོམ་པ་དེས་གནས་གཙང་མར་སྐྱེ་བར་མི་རིགས་ཏེ། དེར་སྐྱེ་བ་ལ་བསམ་
གཏན་ཟག་མེད་ཀྱང་སྐྱེ་དགོས་ལ། སོ་སྐྱེའི་དུས་སུ་ཟག་མེད་མ་ཐོབ་ཅིང་འཕགས་
པའི་ཚེ་ལས་མ་བསགས་པའི་ཕྱིར་ཞེ་ན་སྐྱོན་མེད་དེ། དེ་འབྲས་བུ་ཆེ་བར་སྐྱེ་བའི་
ལས་ཐོག་མེད་ནས་ཡོད་ལ་དེ་སྤེལ་མས་གནས་གཙང་དུ་སྐྱེ་བའི་རྒྱུར་བསྒྱུར་བས་ཉེས་
པ་མེད་ཅེས་དོན་གསང་ལས་འཆད་པ་ལྟར་ཁས་བླངས་སོ། །ཞེས་གསུངས་པའི་ཕྱིར།
དེས་ན་མཛོད་ལས། གཅིག་གིས་སྐྱེ་བ་གཅིག་འཕེན་གྱི། །ཡོངས་རྫོགས་བྱེད་པ་དུ་མ་
ཡིན། །ཞེས་གསུངས་པ་དང་མི་འགལ་ཏེ། དེ་ནི་འཕེན་བྱེད་ཀྱི་ལས་གཅིག་གིས་ལུས་
གཅིག་འཕེན་པ་ཡོད་ཅིང་། རྫོགས་བྱེད་ཀྱི་ལས་ལ་དུ་མ་དགོས་པའི་དོན་ཡིན་པའི་
ཕྱིར་རོ། །་
ཁོ་ན་རེ། འགྲུབ་བྱེད་ཀྱི་རྒྱུ་ལ་སྲེད་ལེན་སྲིད་པ་གསུམ་ཡོད་པའི་སྲེད་པའི་རྟེན་
འབྲེལ་མངོན་དུ་གྱུར་ནས། ལེན་པའི་རྟེན་འབྲེལ་མངོན་དུ་མ་གྱུར་པའི་གནས་སྐབས་
དེར་འཆི་འཕོ་བ་མེད་པར་ཐལ། རྟེན་འབྲེལ་ཡན་ལག་བཅུ་གཉིས་པོ་དེ་ཇི་ལྟར་བུལ་
ཡང་ཚེ་གསུམ་ལ་རྫོགས་དགོས་པའི་ཕྱིར། འདོད་ན། སྲེད་ལེན་གཉིས་མངོན་དུ་གྱུར་
ནས་སྲིད་པ་མངོན་དུ་མ་གྱུར་པའི་གནས་སྐབས་དེར་འཆི་འཕོ་བ་མེད་པར་ཐལ་ལོ། །
- 65 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
འདོད་ན། སྐྱེ་བ་མངོན་དུ་གྱུར་ནས་རྒ་ཤིའི་མངོན་དུ་མ་གྱུར་པའི་གནས་སྐབས་དེར་
འཆི་འཕོ་བ་མེད་པར་ཐལ་ལོ། །འདོད་པའི་ཕྱིར། འདོད་ན། སྲིད་པ་མངོན་དུ་གྱུར་
ནས་སྐྱེ་བ་མངོན་དུ་མ་གྱུར་པའི་གནས་སྐབས་དེར་འཆི་འཕོ་བ་མེད་པར་ཐལ། འདོད་
པའི་ཕྱིར་ཟེར་ན་མ་ཁྱབ། །
ས་མཚུངས་ཀྱི་རྣམ་གཞག་བཤད་པ། ་
བརྒྱད་པ་ལ། ཁ་ཅིག །མ་རིག་པ་དང་རྣམ་ཤེས་གཉིས་ལས་གང་དུ་བསགས་
པའི་བསགས་ས་དེར་གཏོགས་ཏེ། མ་རིག་པ་དེ་ཉོན་ཡིད་འཁོར་ཀྱི་མ་རིག་པ་དང་།
རྣམ་ཤེས་ཀུན་གཞིའི་རྣམ་ཤེས་(༣༡ན)ལ་བྱེད་རིགས་པ་གང་ཞིག །དེ་གཉིས་རྟེན་
གང་དུ་སྐྱེས་པའི་སྐྱེས་ས་དེར་གཏོགས་པའི་ཕྱིར་ཏེ། སུམ་ཅུ་པ་ལས། གང་དུ་སྐྱེས་པ་
དེ་ཡིའོ། །ཞེས་གསུངས་པའི་ཕྱིར། འདུ་བྱེད་གང་དུ་སྐྱེ་འགྱུར་གྱི་སར་གཏོགས་ཏེ། ས་
གཞན་གྱི་ལས་ཀྱིས་ས་གཞན་གྱི་རྣམ་སྨིན་འཕེན་པ་མེད་པའི་ཕྱིར། འབྲས་དུས་ཀྱི་
རྣམ་ཤེས་ཀྱི་རྟེན་འབྲེལ་སོགས་འབྲས་བུའི་རྟེན་འབྲེལ་རྣམས་གང་དུ་སྐྱེ་འགྱུར་གྱིས་
སར་གཏོགས་ཏེ། འདུ་བྱེད་དེར་གཏོགས་པ་གང་ཞིག །ས་གཞན་གྱི་ལས་ཀྱི་ས་གཞན་
གྱི་རྣམ་སྨིན་འཕེན་པ་མེད་པའི་ཕྱིར། སྲེད་ལེན་སྲིད་པ་གསུམ་གང་གིས་སར་གཏོགས་
ཤེ་ན། དོན་གསང་རྣམ་བཤད་ལས། སྐྱེ་བའི་ས་པ་གང་ཡིན་པ་མངོན་པར་འགྲུབ་པའི་
ཉོན་མོངས་པ་ཡང་ངེས་པར་དེའི་ས་པ་ཁོ་ན་ཡིན་ནོ། །ཞེས་གསུངས་པས་སྲེད་ལེན་
གཉིས་གང་དུ་སྐྱེ་འགྱུར་གྱི་སར་གཏོགས་ཞེས་གསུངས་པ་འདི་འོག་ས་ནས་གོང་སར་
སྐྱེ་བ་ལ་འགྲིག་ཀྱང་གོང་ས་ནས་འོག་སར་སྐྱེ་བ་ལ་མི་འགྲིགས་སྟེ། བསམ་གཏན་དང་
པོ་ནས་འདོད་ལྷར་སྐྱེ་བ་དེའི་ཚེ་སྲེད་ལེན་གཉིས་པོ་དེ་འདོད་པའི་སར་གཏོགས་མ་
ཡིན་པར་ཐལ། བསམ་གཏན་དང་པོའི་སར་གཏོགས་པའི་ཕྱིར་ཏེ། དེའི་ཚེ་དེ་འདོད་
66 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
པའི་སར་གཏོགས་མ་ཡིན་ཏེ། བསམ་གཏན་དང་པོའི་རྟེན་ལ་འདོད་ཉོན་མེད་པའི་
ཕྱིར་ཏེ། གོང་སའི་རྟེན་ལ་འདོད་ཉོན་མེད་པ་ཆོས་མངོན་པའི་སྤྱི་སྐད་ཡིན་པའི་ཕྱིར།
ཞེས་གསུངས། རེ་ཞིག་ཉོན་ཡིད་ཡོད་པར་ཐལ། དམ་བཅའ་འཐད་པའི་ཕྱིར། འདོད་
ན། དམན་ལམ་སྔོན་དུ་མ་སོང་བའི་སྦྱོར་ལམ་ཆོས་མཆོག་འབྲིང་ལ་གནས་པའི་སེམས་
དཔའི་རྒྱུད་ལ་དེ་ཡོད་པར་ཐལ། འདོད་པ་གང་ཞིག །ཉོན་ཡིད་དེ་གནས་སྐབས་
གསུམ་མ་གཏོགས་འཁོར་བའི་གནས་སྐབས་ཐམས་ཅད་དུ་འབྱུང་བར་བཤད་པའི་
ཕྱིར། འདོད་མི་ནུས་ཏེ། དེའི་རྒྱུད་ལ་བདེན་འཛིན་མེད་པའི་ཕྱིར། རྣམ་པ་ནི། རྣམ་
པར་གཏོགས་པ་ཐམས་ཅད་དུ་མི་འཐད་པས། ཞེས་གསུངས་པའི་ཕྱིར། གཞན་ཡང་།
ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་གྲུབ་པ་ཡོད་པར་ཐལ། ས་གཞན་གྱི་
(༣༡བ)ཉོན་མོངས་པས་ས་གཞན་གྱི་རྣམ་སྨིན་འགྲུབ་པ་ཡོད་པའི་ཕྱིར་ཏེ། བསམ་
གཏན་དང་པོ་ནས་འདོད་པར་སྐྱེ་བའི་ཚེ་སྲེད་ལེན་གཉིས་པོ་དེ་བསམ་གཏན་དང་པོའི་
སར་གཏོགས་པའི་ཕྱིར། རྟགས་ཁས། འདོད་ན། ས་གཞན་གྱི་ལས་ཀྱིས་ས་གཞན་གྱི་
རྣམ་སྨིན་འཕེན་པ་ཡོད་པར་ཐལ་ལོ། །གཞན་ཡང་། བསམ་གཏན་དང་པོའི་བའི་རྒྱུད་
ལ་འདོད་ཉོན་ཡོད་པར་ཐལ། བསམ་གཏན་དང་པོ་ནས་འདོད་པར་འཆི་འཕོ་ཁ་མའི་
གང་ཟག་གི་རྒྱུད་ལ་དེ་ཡོད་པའི་ཕྱིར་ཏེ། བསམ་གཏན་དང་པོ་ནས་དམྱལ་བར་འཆི་
འཕོ་ཁ་མའི་གང་ཟག་གི་རྒྱུད་ལ་དེ་ཡོད་པའི་ཕྱིར་ཏེ། དེའི་རྒྱུད་ལ་འདོད་པའི་མི་དགེ་
བའི་ལས་ཡོད་པའི་ཕྱིར་ཏེ། དེའི་རྒྱུད་ལ་མི་དགེ་བའི་ལས་ཡོད་པ་གང་ཞིག །དེ་ཡིན་
ན་འདོད་པའི་མི་དགེ་བའི་ལས་ཡིན་དགོས་པའི་ཕྱིར། ཁམས་གོང་མའི་སས་བསྡུས་
ཀྱི་མི་དགེ་བ་མེད་པའི་ཕྱིར། དང་པོ་གྲུབ་སྟེ། དེའི་རྒྱུད་ལ་དམྱལ་བའི་རྣམ་སྨིན་འགྲུབ་
བྱེད་ཀྱི་ལས་ཡོད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱིས་རྒྱུད་ལ་དེ་ཡོད་པར་
ཐལ། ཁྱོད་ལས་ཉོན་གྱིས་དམྱལ་བར་འཆི་འཕོ་ཁ་མའི་གང་ཟག་ཡིན་པའི་ཕྱིར།
- 67 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽ །
གཞན་ཡང་བསམ་གཏན་བཞི་པའི་བར་དོ་བའི་རྟེན་ལ་མི་དགེ་བ་མེད་པར་ཐལ། ཁམས་
གོང་མའི་རྟེན་ལ་མི་དགེ་བ་མེད་པའི་ཕྱིར། རྟགས་ཁས། འདོད་ན། བསམ་གཏན་
བཞི་པའི་དངོས་གཞིའི་སྙོམས་འཇུག་ཐོབ་ལ་མ་ཉམས་པའི་གང་ཟག་འགའ་ཞིག་
བསམ་གཏན་བཞི་པའི་དངོས་གཞི་ལ་ཐར་པར་འཁྲུལ་ནས། བསམ་གཏན་བཞི་པའི་
བར་དོ་གྲུབ་པ་ན། ཐར་པ་ལ་ཡིད་བརྟན་མི་རུང་བའི་ལོག་ལྟ་སྐྱེས་པའི་དབང་གིས་
ངན་འགྲོར་སྐྱེ་བ་ཡོད་པར་མདོ་ལས་གསུངས་པ་མི་འཐད་པར་ཐལ་ལོ། །གཞན་
ཡང་བསམ་གཏན་དང་པོ་ནས་འདོད་པར་འཆི་འཕོ་ཁ་མའི་གང་ཟག་གི་རྒྱུད་ལ་འདོད་
པའི་མི་དགེ་བ་ཡོད་པར་ཐལ། དེ་ནས་དེར་སྐྱེས་མ་ཐག་པའི་གང་ཟག་གི་རྒྱུད་ཀྱི་མི་
དགེ་བའི་སེམས་དེ་ལ་རང་གི་ཉེར་ལེན་དུ་གྱུར་པའི་སེམས་བཅུ་ལ་བརྟེན་ནས་བྱུང་བ་
གཅིག་ཡོད་(༣༢ན)པའི་ཕྱིར་ཏེ། མཛོད་ལས། མི་དགེ་བ་ནི་བཅུ་དག་ལས། ཞེས་
སོགས་གསུངས་པའི་ཕྱིར། །
ཁོ་ན་རེ། བསམ་གཏན་དང་པོ་ནས་འདོད་པར་འཆི་འཕོ་ཁ་མའི་གང་ཟག་གི་རྒྱུད་
ལ་འདོད་པའི་འདོད་ཆགས་ཡོད་པར་ཐལ། དེའི་རྒྱུད་ལ་འདོད་ཉོན་ཡོད་པའི་ཕྱིར།
འདོད་ན། དེ་ཆོས་ཅན། ཁྱོད་ཀྱི་རྒྱུད་ལ་དེ་མེད་པར་ཐལ། ཁྱོད་འདོད་པ་ལ་འདོད་
ཆགས་དང་བྲལ་བའི་གང་ཟག་ཡིན་པའི་ཕྱིར་ཏེ། ཁྱོད་བསམ་གཏན་གྱི་དངོས་གཞི་
སྙོམས་འཇུག་ཐོབ་ལ་མ་ཉམས་པའི་གང་ཟག་ཡིན་པའི་ཕྱིར་ཟེར་ན་མ་ཁྱབ་སྟེ། དམན་
ལམ་སྔོན་དུ་མ་སོང་བའི་བྱང་འཕགས་ཆོས་ཅན། ཁྱོད་ཀྱི་རྒྱུད་ལ་འདོད་ཉོན་མེད་
པར་ཐལ། ཁྱོད་འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་པའི་ཕྱིར་ཏེ།
བསམ་གཏན་གྱི་དངོས་གཞིའི་སྙོམས་འཇུག་ཐོབ་པའི་གང་ཟག་ཡིན་པའི་ཕྱིར། ཁྱབ་
པ་ཁས། འདོད་མི་ནུས་ཏེ། ཁྱོད་རང་རྒྱུད་ཀྱི་འདོད་པའི་ཉོན་མོངས་གཞན་དོན་བྱེད་
པའི་ཡན་ལག་ཏུ་སྒྱུར་བར་བྱེད་པའི་རྒྱས་སྲས་འཕགས་པ་ཡིན་པའི་ཕྱིར། ཁ་ཅིག་མ་
- 68 -



ན
བསམ་བླང are
ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
རིག་པ་མ་གཏོགས་ཡན་ལག་ལྷག་མ་རྣམས་ས་མཚུངས་ཏེ། དེ་རྣམས་གང་དུ་སྐྱེ་འགྱུར་
གྱི་སར་གཏོགས་པའི་ཕྱིར། མ་རིག་པ་ལ་མུ་བཞི་ཡོད་དེ། སྐྱེ་ས་ཁོ་ནར་གཏོགས་པ།
འཆི་ས་ཁོ་ནར་གཏོགས་པ། དེ་གཉིས་ཀའི་སར་གཏོགས་པ། དེ་གཉིས་ཀ་མ་ཡིན་
པའི་སར་གཏོགས་པ་དང་བཞི་ཡོད་པའི་ཕྱིར། དང་པོ་གྲུབ་སྟེ། བསམ་གཏན་དང་པོ་
སོགས་གང་ཡང་རུང་བ་ནས་འདོད་པར་སྐྱེ་བ་དེའི་ཚེ་མ་རིག་པ་སྐྱེ་ས་ཁོ་ནར་གཏོགས་
པའི་ཕྱིར་ཏེ། དེའི་ཚེ། དེ་འདོད་པའི་སར་གཏོགས་པའི་ཕྱིར། གཉིས་པ་གྲུབ་སྟེ།
འདོད་པ་ནས་བསམ་གཏན་དང་པོར་སྐྱེ་བ་དེའི་ཚེ་མ་རིག་པ་དེ་འཆི་ས་ཁོ་ནར་གཏོགས་
པའི་ཕྱིར་ཏེ། དེའི་ཚེ་མ་རིག་པ་དེ་འདོད་པའི་སར་གཏོགས་པའི་ཕྱིར། གསུམ་པ་གྲུབ་
སྟེ། འདོད་པ་ནས་འདོད་པར་སྐྱེ་བ་དེའི་ཚེ་དེ་དེ་གཉིས་ཀའི་སར་གཏོགས་པའི་ཕྱིར་
ཏེ། དེའི་ཚེ་དེ་འདོད་པའི་སར་གཏོགས་པའི་ཕྱིར། བཞི་པ་(༣༢བ)གྲུབ་སྟེ། འདོད་པ་
ནས་བསམ་གཏན་གཉིས་པར་སྐྱེ་བ་དེའི་ཚེ་དེ་དེ་གཉིས་ཀ་མ་ཡིན་པའི་སར་གཏོགས་
པའི་ཕྱིར་ཏེ། དེའི་ཚེ་དེ་བསམ་གཏན་དང་པོའི་སར་གཏོགས་པའི་ཕྱིར་ཟེར་ན། འདོད་
པ་ནས་འདོད་པར་སྐྱེ་བ་དེའི་ཚེ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་
པ་དེ་ཡིན་ན་སྐྱེ་འཆི་གཉིས་ཀའི་སར་གཏོགས་པས་ཁྱབ་པར་ཐལ། དམ་བཅའ་དེའི་
ཕྱིར། འདོད་ན། དུད་འགྲོ་ནས་འདོད་ལྷར་སྐྱེ་བའི་དེའི་ཚེ་མ་རིག་པ་དེ་དེ་གཉིས་ཀའི་
སར་གཏོགས་པར་ཐལ། འདོད་པའི་ཕྱིར། འདོད་ན། དེའི་ཚེ་མ་རིག་པ་དེ་དུད་འགྲོའི་
མ་རིག་པ་ཡིན་པར་ཐལ། དེའི་ཚེ་དེ་འཆི་སར་གཏོགས་པའི་ཕྱིར། འདོད་མི་ནུས་ཏེ།
དེའི་ཚེ་དེ་འདོད་ལྷའི་མ་རིག་པ་ཡིན་པའི་ཕྱིར་ཏེ། དེའི་ཚེ་དེ་དེའི་སྐྱེ་སར་གཏོགས་པའི་
ཕྱིར། ཁ་ཅིག་མ་རིག་པ་དང་རྣམ་ཤེས་གཉིས་ལས་གང་དུ་བསགས་པའི་བསགས་སར་
གཏོགས་ཟེར་ན། བསམ་གཏན་དང་པོའི་དངོས་གཞིའི་སྙོམས་འཇུག་མ་ཐོབ་པར་
བསམ་གཏན་གཉིས་པའི་ཉེར་བསྡོགས་སྒོམ་པ་ཡོད་པར་ཐལ། དེ་མ་ཐོབ་པར་དེའི་
- 69 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
འཕེན་བྱེད་ཀྱི་ལས་གསར་དུ་གསོག་པ་ཡོད་པའི་ཕྱིར་ཏེ། འདོད་པའི་འདོད་ཆགས་
མངོན་གྱུར་པ་དང་མ་བྲལ་བ་དེ་གསར་དུ་གསོག་པ་ཡོད་པའི་ཕྱིར། བསམ་གཏན་
གཉིས་པའི་རྣམ་སྨིན་འཕེན་བྱེད་ཀྱི་ལས་གསར་དུ་གསོག་བཞིན་པའི་འདོད་ལྷའི་རྟེན་
ཅན་གྱི་གང་ཟག་དེའི་རྒྱུད་ལ་འདོད་ཉོན་མངོན་གྱུར་པ་ཡོད་པའི་ཕྱིར་ཏེ། དེའི་རྒྱུད་ཀྱི་
བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་
རིག་པ་དེ་འདོད་པའི་སས་བསྡུས་ཡིན་པའི་ཕྱིར། རྟགས་སོང་། ཁ་ཅིག །ས་དགུ་པོ་
གང་རུང་ནས་འདོད་པར་སྐྱེ་བ་དེའི་ཚེ་མ་རིག་པ་འདོད་པའི་སས་བསྡུས་ཡིན་ཏེ། འདོད་
པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་ཉོན་མོངས་ཅན་གྱི་མ་རིག་
པ་དེ་འདོད་པའི་སས་བསྡུས་ཡིན་པའི་ཕྱིར་ཏེ། དེ་དེ་དང་བསམ་གཏན་དང་པོའི་སས་
བསྡུས་གང་རུང་གང་ཞིག །གཉིས་པ་མ་ཡིན་པའི་ཕྱིར་ཏེ། (༣ ༣ན)འདོད་པའི་རྣམ་
སྨིན་འཕེན་བྱེད་ཀྱི་ལས་དེ་འདོད་པ་འདོད་ཆགས་དང་མ་བྲལ་བའི་གང་ཟག་གི་རྟེན་
ལ་གསོག་དགོས་པ་གང་ཞིག །འདོད་པ་ལ་འདོད་ཆགས་དང་མ་བྲལ་བའི་གང་ཟག་
གི་རྒྱུད་ལ་བསམ་གཏན་དང་པོ་ཡན་ཆད་ཀྱི་སས་བསྡུས་ཀྱི་ཉོན་མོངས་མེད་པའི་ཕྱིར།
དང་པོ་དེར་ཐལ། ངན་འགྲོའི་རྣམ་སྨིན་འཕེན་བྱེད་ཀྱི་ལས་དེ་དེའི་རྟེན་ལ་གསོག་
དགོས་པ་གང་ཞིག །རྒྱུ་མཚན་མཚུངས་པའི་ཕྱིར། དང་པོ་གྲུབ་སྟེ། དེ་དེ་ལ་འདོད་
ཆགས་དང་བྲལ་བའི་གང་ཟག་གི་རྒྱུད་ལ་གསོག་པ་མེད་པའི་ཕྱིར་ཏེ། དེའི་རྒྱུད་ལ་
ངན་སོང་བའི་རྣམ་སྨིན་འཕེན་བྱེད་ཀྱི་ལས་མེད་པའི་ཕྱིར་ཏེ། དེའི་རྒྱུད་ལ་བསོད་ནམས་
མ་ཡིན་པའི་ལས་མེད་པའི་ཕྱིར་ཏེ། དེའི་རྒྱུད་ལ་མི་དགེ་བའི་ལས་མེད་པའི་ཕྱིར་ཏེ།
དེའི་རྒྱུད་ལ་མི་དགེ་བའི་སེམས་མེད་པའི་ཕྱིར། ཁྱབ་སྟེ། མི་དགེ་བའི་སེམས་ཡིན་ན་
རང་གི་འཁོར་དུ་བྱུང་བའི་མི་དགེ་བའི་ལས་ཡོད་དགོས་པའི་ཕྱིར། རྟགས་གྲུབ་སྟེ།
དེའི་རྒྱུད་ལ་འདོད་པའི་མི་དགེ་བའི་སེམས་མེད་པའི་ཕྱིར། ཁྱབ་སྟེ། མི་དགེ་བའི་
- 70 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
སེམས་ཡིན་ན་འདོད་པའི་མི་དགེ་བའི་སེམས་ཡིན་དགོས་པའི་ཕྱིར། ཁམས་གོང་མའི་
སས་བསྡུས་ཀྱི་མི་དགེ་བའི་སེམས་མེད་པའི་ཕྱིར་ཏེ། དེའི་མི་དགེ་བའི་ལས་མེད་པའི་
ཕྱིར། གོང་གི་རྟགས་གྲུབ་སྟེ། དེའི་རྒྱུད་ལ་འདོད་ཉོན་མེད་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཁྱོད་འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་པའི་
ཕྱིར། རྩ་རྟགས་གཉིས་པ་གྲུབ་སྟེ། དེའི་རྒྱུད་ལ་བསམ་གཏན་དང་པོའི་སས་བསྡུས་ཀྱི་
ཉོན་མོངས་མེད་པའི་ཕྱིར་ཏེ། དེའི་རྒྱུད་ལ་བསམ་གཏན་དང་པོའི་དངོས་གཞིའི་སས་
བསྡུས་ཀྱི་ཉོན་མོངས་མེད་པ་གང་ཞིག །དེ་ཡིན་ན་བསམ་གཏན་དང་པོའི་དངོས་
གཞིའི་སས་བསྡུས་ཀྱི་ཉོན་མོངས་ཡིན་དགོས་པའི་ཕྱིར་ཏེ། དེའི་ཉེར་བསྡོགས་ཀྱི་སས་
བསྡུས་(༣ ༣བ)ཀྱི་ཉོན་མོངས་མེད་པའི་ཕྱིར་ཏེ། ཉེར་བསྡོགས་ཉོན་མོངས་ཅན་མེད་
པའི་ཕྱིར། དང་པོ་གྲུབ་སྟེ། དེའི་རྒྱུད་ལ་བསམ་གཏན་དང་པོའི་དངོས་གཞིའི་སས་
བསྡུས་ཀྱི་ཉོན་མོངས་དང་མཚུངས་ལྡན་དུ་གྱུར་པའི་སེམས་མེད་པའི་ཕྱིར། ཁྱབ་
སྟེ། དེ་ཡིན་ན་རང་དང་མཚུངས་ལྡན་གྱི་བསམ་གཏན་དང་པོའི་དངོས་གཞིའི་སས་
བསྡུས་ཀྱིས་སེམས་ཀྱི་འཁོར་དུ་བྱུང་བའི་ཁྱབ་པའི་ཕྱིར་ཏེ། དེ་ཡིན་ན་བསམ་གཏན་
དང་པོའི་སས་བསྡུས་ཀྱི་སེམས་བྱུང་ཡིན་དགོས་པའི་ཕྱིར་ཏེ། ཉོན་མོངས་ཡིན་ན་
སེམས་བྱུང་ཡིན་དགོས་པའི་ཕྱིར། གོང་གི་རྟགས་གྲུབ་སྟེ། དེའི་དངོས་གཞིའི་སེམས་
ཐོབ་ལ་མ་ཉམས་པའི་སོ་སྐྱེ་ཡིན་ན། འདོད་པ་ལ་འདོད་ཆགས་དང་བྲལ་བས་ཁྱབ་
པའི་ཕྱིར། དེ་བཞིན་དུ་ས་དགུ་པོ་གང་རུང་ནས་བསམ་གཏན་དང་པོར་སྐྱེ་བ་དེའི་ཚེ་
མ་རིག་པ་འདོད་པའི་སས་བསྡུས་ཡིན་ཏེ། བསམ་གཏན་དང་པོའི་རྣམ་སྨིན་འཕེན་
བྱེད་ཀྱི་ལས་ཀྱི་ཀུན་སློང་དུ་གྱུར་པའི་ཉོན་མོངས་ཅན་གྱི་མ་རིག་པ་དེ་དེ་ཡིན་པའི་ཕྱིར་
ཏེ། བསམ་གཏན་དང་པོའི་ཉེར་བསྡོགས་ཀྱི་སས་བསྡུས་པའི་འཇིག་རྟེན་པའི་བར་
ཆད་མེད་ལམ་གྱི་ཀུན་སློང་དུ་གྱུར་པའི་མ་རིག་པ་དེ་འདོད་པའི་སས་བསྡུས་གང་ཞིག །
- 71-



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བསམ་གཏན་དང་པོའི་རྣམ་སྨིན་འཕེན་བྱེད་ཀྱི་ལས་ཡིན་ན་དེའི་ཉེར་བསྡོགས་ཀྱི་སས་
བསྡུས་ཀྱི་འཇིག་རྟེན་པའི་བར་ཆད་མེད་ལམ་འཁོར་དང་བཅས་པས་བསྡུས་པས་ཁྱབ་
པའི་ཕྱིར། དང་པོ་དེར་ཐལ། དེ་འདོད་པའི་སས་བསྡུས་དང་བསམ་གཏན་དང་པོའི་
སས་བསྡུས་གང་རུང་གང་ཞིག །གཉིས་པ་མ་ཡིན་པའི་ཕྱིར་ཏེ། དེ་དེའི་ཉེར་བསྡོགས་
ཀྱི་སས་བསྡུས་ཀྱང་མ་ཡིན། །དེ་དེའི་དངོས་གཞིའི་སས་བསྡུས་ཀྱང་མ་ཡིན་པའི་ཕྱིར།
དང་པོ་དེར་ཐལ། དེའི་ཉེར་བསྡོགས་ཀྱི་སས་བསྡུས་ཀྱི་ཉོན་མོངས་མེད་པའི་ཕྱིར།
གཉིས་པ་གྲུབ་སྟེ། དེའི་དངོས་གཞི་ཐོབ་པའི་གང་ཟག་གི་རྒྱུད་ལ་དེ་མེད་པའི་ཕྱིར་
(༣༤ ན)ཏེ། དེ་འདྲའི་གང་ཟག་གིས་བསམ་གཏན་དང་པོའི་ཉེར་བསྡོགས་བསྒོམ་པ་
མེད་པའི་ཕྱིར་ཏེ། དེས་དེ་བསྒོམ་པ་ལ་དགོས་པ་མེད་པའི་ཕྱིར། གཞན་ཡང་། དེ་
འདོད་པའི་སས་བསྡུས་ཡིན་པར་ཐལ། བསམ་གཏན་དང་པོའི་ཉེར་བསྡོགས་སྐད་
ཅིག་དང་པོའི་ཀུན་སློང་དུ་གྱུར་པའི་ཉོན་མོངས་ཅན་གྱི་མ་རིག་པ་དེ་དེ་ཡིན་པའི་ཕྱིར།
དེ་དེ་དང་བསམ་གཏན་དང་པོའི་སས་བསྡུས་གང་རུང་གང་ཞིག །གཉིས་པ་མ་ཡིན་
པའི་ཕྱིར་ཏེ། དེའི་ཀུན་སློང་ལ་གནས་པའི་གང་ཟག་ཡིན་ན་དེའི་ཉེར་བསྡོགས་སྐད་
ཅིག་དང་པོ་ཙམ་ཡང་མ་ཐོབ་པའི་གང་ཟག་ཡིན་དགོས། དེ་མ་ཐོབ་པའི་གང་ཟག་གི་
རྒྱུད་ལ་བསམ་གཏན་དང་པོའི་སས་བསྡུས་ཀྱི་ཉོན་མོངས་མེད་པའི་ཕྱིར། མ་གྲུབ་ན།
དེ་ཆོས་ཅན། ཁྱོད་ཀྱི་རྒྱུད་ལ་དེ་མེད་པར་ཐལ། ཁྱོད་ཀྱི་རྒྱུད་ལ་དེའི་སས་བསྡུས་ཀྱི་
ཤེས་པ་མེད་པའི་ཕྱིར་ཏེ། ཆོས་ཅན་དེའི་ཕྱིར་ཞེས་ཟེར་ན། དམན་ལམ་སྔོན་དུ་མ་སོང་
བའི་བྱང་འཕགས་ཆོས་ཅན། ཁྱོད་འདོད་པ་ལ་འདོད་ཆགས་དང་བྲལ་བའི་གང་ཟག་
ཏུ་ཐལ། ཁྱོད་བསམ་གཏན་དང་པོའི་དངོས་གཞིའི་སེམས་ཐོབ་ལ་མ་ཉམས་པའི་གང་
ཟག་ཡིན་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། ཁྱོད་ཀྱི་རྒྱུད་ལ་འདོད་པའི་
འདོད་ཆགས་མེད་པར་ཐལ་ལོ། །འདོད་པའི་ཕྱིར། ཁྱབ་པ་ཁས། །
- 72 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
གཞན་ཡང་། བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་
ལ་གནས་པའི་ཕྱི་རོལ་པ་ཆོས་ཅན། འདོད་པ་ལ་འདོད་ཆགས་དང་བྲལ་བའི་གང་ཟག་
ཏུ་ཐལ། བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་ལ་གནས་
པའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ཡོད་པའི་ཕྱིར་ཏེ།
བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་གསོག་བཞིན་པའི་ཕྱི་རོལ་པ་
ཡོད་པའི་ཕྱིར་ཏེ། དེར་སྐྱེ་བ་ལེན་པའི་དེ་ཡོད་པའི་ཕྱིར། ད་
རང་ལུགས་ལ། གོང་གི་རྟགས་གསལ་རྣམས་ལ་དཔྱད་དོ། །ས་དགུ་ནས་ས་
དགུར་སྐྱེ་བ་བརྒྱད་ཅུ་གྱ་གཅིག་ལས། ས་དགུ་པོ་གང་ཡང་རུང་བ་ནས་འདོད་པར་སྐྱེ་
བ་དེའི་ཚེ། (༣༤བ)ཡན་ལག་བཅུ་གཉིས་པོ་དེ་ས་མཚུངས་ཏེ། དེའི་ཚེ་དེ་ཐམས་ཅད་
འདོད་པའི་སར་གཏོགས་པའི་ཕྱིར། ས་དགུ་པོ་གང་རུང་ནས་བསམ་གཏན་དང་པོར་
སྐྱེ་བ་དེའི་ཚེ་མ་རིག་པ་མ་གཏོགས་ལྷག་མ་རྣམས་ས་མཚུངས་ཏེ། དེའི་ཚེ་དེ་ཐམས་
ཅད་བསམ་གཏན་དང་པོའི་སར་གཏོགས་པའི་ཕྱིར། དེའི་ཚེ་མ་རིག་པ་མི་མཚུངས་
ཏེ། དེའི་ཚེ་མ་རིག་པ་འདོད་པའི་སས་བསྡུས་ཡིན་པའི་ཕྱིར། ས་དགུ་པོ་གང་རུང་ནས་
བསམ་གཏན་གཉིས་པར་སྐྱེ་བ་དེའི་ཚེ་མ་རིག་པ་མ་གཏོགས་ཡན་ལག་ལྷག་མ་ཐམས་
ཅད་ས་མཚུངས་ཏེ། དེའི་ཚེ་དེ་ཐམས་ཅད་བསམ་གཏན་གཉིས་པའི་སར་གཏོགས་པའི་
ཕྱིར། དེའི་ཚེ་མ་རིག་པ་ས་མི་མཚུངས་ཏེ། དེའི་ཚེ་མ་རིག་པ་བསམ་གཏན་དང་པོའི་
སར་གཏོགས་པའི་ཕྱིར། ས་དགུ་པོ་གང་རུང་ནས་སྲིད་རྩེར་སྐྱེ་བ་དེའི་ཚེ་མ་རིག་པ་མ་
གཏོགས་ཡན་ལག་གཞན་ཐམས་ཅད་ས་མཚུངས་ཏེ། དེའི་ཚེ་དེ་ཐམས་ཅད་སྲིད་རྩེའི་
སས་བསྡུས་པའི་ཕྱིར། དེའི་ཚེ་མ་རིག་པ་ས་མི་མཚུངས་ཏེ། དེའི་ཚེ་མ་རིག་པ་ཅི་ཡང་
མེད་ཀྱི་སས་བསྡུས་པའི་ཕྱིར། དེས་བར་པ་རྣམས་ལ་རིགས་འགྲེ། དེ་དག་གི་སྒྲུབ་
བྱེད་ནི། ས་དགུ་པོ་གང་རུང་ནས་འདོད་པར་སྐྱེ་བ་དེའི་ཚེ་མ་རིག་པ་འདོད་པའི་སར་
- 73 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གཏོགས་ཏེ། འདོད་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་
པ་དེ་འདོད་པའི་སས་བསྡུས་ཡིན་པའི་ཕྱིར་ཏེ། དེ་དེ་དང་བསམ་གཏན་དང་པོའི་སས་
བསྡུས་གང་རུང་གང་ཞིག །གཉིས་པ་མ་ཡིན་པའི་ཕྱིར་ཏེ། འཇིག་རྟེན་པའི་སྒོམ་སྤང་
དུ་གྱུར་པའི་འདོད་ཉོན་མ་སྤངས་པའི་གང་ཟག་གི་རྟེན་ལ་འདོད་པའི་རྣམ་སྨིན་འཕེན་
བྱེད་ཀྱི་ལས་གསོག་དགོས་པ་གང་ཞིག །དེའི་རྒྱུད་ལ་བསམ་གཏན་དང་པོའི་སས་
བསྡུས་ཀྱི་ཉོན་མོངས་མེད་པའི་ཕྱིར། དང་པོ་དེར་ཐལ། དེས་ངན་འགྲོའི་རྣམ་སྨིན་
འཕེན་བྱེད་ཀྱི་ལས་གསོག་པ་གང་ཞིག་མཚུངས་པའི་ཕྱིར། དང་པོ་གྲུབ་སྟེ། དེ་དང་
བྲལ་བའི་གང་ཟག་གིས་དེ་གསོག་པ་མེད་པའི་ཕྱིར་ཏེ། དེའི་རྒྱུད་ལ་ངན་འགྲོའི་རྣམ་
སྨིན་འཕེན་བྱེད་ཀྱིས་ལས་མེད་པའི་ཕྱིར། རྩ་རྟགས་(༣༥ན)གཉིས་པ་གྲུབ་སྟེ། དེའི་རྒྱུད་
ལ་བསམ་གཏན་དང་པོའི་དངོས་གཞིའི་སས་བསྡུས་ཀྱི་ཉོན་མོངས་མེད་པའི་ཕྱིར། ཁྱབ་
སྟེ། དེའི་ཉེར་བསྡོགས་ཀྱི་སས་བསྡུས་ཀྱི་ཉོན་མོངས་མེད་པའི་ཕྱིར། རྟགས་གྲུབ་སྟེ།
བསམ་གཏན་དང་པོའི་དངོས་གཞིའི་སེམས་ཐོབ་ལ་མ་ཉམས་པའི་སོ་སྐྱེ་ཡིན་ན། འཇིག་
རྟེན་པའི་སྒོམ་སྤང་དུ་གྱུར་པའི་འདོད་ཉོན་སྤངས་པས་ཁྱབ་པའི་ཕྱིར། ས་དགུ་པོ་གང་
རུང་ནས་བསམ་གཏན་དང་པོར་སྐྱེ་བ་དེའི་ཚེ་མ་རིག་པ་འདོད་པའི་སས་བསྡུས་ཡིན་
ཏེ། བསམ་གཏན་དང་པོའི་ཉེར་བསྡོགས་སྐད་ཅིག་དང་པོའི་ཀུན་སློང་དུ་གྱུར་པའི་ཉོན་
མོངས་ཅན་གྱི་མ་རིག་པ་དེ་དེ་ཡིན་པ་གང་ཞིག །དེ་ཡིན་ན་དེའི་ཉེར་བསྡོགས་སྐད་
ཅིག་དང་པོའི་ཀུན་སློང་གིས་བསྡུས་པས་ཁྱབ་པའི་ཕྱིར། །
གཞན་ཡང་། དེ་འདོད་པའི་སས་བསྡུས་ཡིན་ཏེ། དེ་དེ་དང་བསམ་གཏན་དང་
པོའི་སས་བསྡུས་གང་རུང་གང་ཞིག །གཉིས་པ་མ་ཡིན་པའི་ཕྱིར་ཏེ། བསམ་གཏན་
དང་པོའི་རྣམ་སྨིན་འཕེན་བྱེད་ཀྱི་ལས་དེ་འཇིག་རྟེན་པའི་སྒོམ་སྤང་དུ་གྱུར་པའི་འདོད་
ཉོན་མ་སྤངས་པའི་གང་ཟག་གི་རྟེན་ལ་གསོག་པ་གང་ཞིག །དེའི་རྒྱུད་ལ་བསམ་གཏན་
- 74 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
དང་པོའི་སས་བསྡུས་ཀྱི་ཉོན་མོངས་མེད་པའི་ཕྱིར་ཏེ། དེའི་རྒྱུད་ལ་བསམ་གཏན་དང་
པོའི་དངོས་གཞིའི་སས་བསྡུས་ཀྱི་དེ་མེད་པ་གང་ཞིག །དེའི་ཉེར་བསྡོགས་ཀྱི་སས་
བསྡུས་ ཀྱི་ཉོན་མོངས་མེད་ པའི་ ཕྱིར་ཏེ། ཉེར་བསྡོགས་ཉོན་མོངས་ཅན་མེད་ པའི་
ཕྱིར། དང་པོ་གྲུབ་སྟེ། བསམ་གཏན་དང་པོའི་དངོས་གཞིའི་སེམས་ཐོབ་ལ་མ་ཉམས་
པའི་སོ་སྐྱེ་ཡིན་ན་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་སྤངས་པས་ཁྱབ་
པའི་ཕྱིར། རྩ་རྟགས་དང་པོ་དེར་ཐལ། དེ་དང་བྲལ་བའི་གང་ཟག་གིས་དེ་གསོག་པ་
མེད་པའི་ཕྱིར་ཏེ། དེས་དེའི་ཉེར་བསྡོགས་སྒོམ་པ་མེད་པའི་ཕྱིར་ཏེ། དེས་དེ་བསྒོམ་པ་
ལ་དགོས་པ་མེད་པའི་ཕྱིར། ས་དགུ་པོ་གང་རུང་ནས་བསམ་གཏན་གཉིས་པར་སྐྱེ་བའི་
ཚེ་མ་རིག་པ་བསམ་གཏན་དང་པོའི་( ༣༥བ)སས་བསྡུས་ཡིན་ཏེ། བསམ་གཏན་གཉིས་
པ་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་དེ་དེ་ཡིན་པའི་ཕྱིར་
ཏེ། དེ་དེ་དང་བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་དེ་འཇིག་རྟེན་
པའི་སྒོམ་སྤང་དུ་གྱུར་པའི་བསམ་གཏན་དང་པོའི་འདོད་ཆགས་མ་སྤངས་པའི་སོ་སྐྱེའི་
རྟེན་ལ་གསོག་དགོས་པ་གང་ཞིག །དེའི་རྒྱུད་ལ་བསམ་གཏན་གཉིས་པའི་སས་བསྡུས་
ཀྱི་ཉོན་མོངས་མེད་པའི་ཕྱིར། དང་པོ་དེར་ཐལ། དེ་དང་བྲལ་བའི་སོ་སྐྱེས་དེ་གསོག་
པ་མེད་པའི་ཕྱིར་ཏེ། དེ་སྤངས་པའི་སོ་སྐྱེ་ཡིན་ན་བསམ་གཏན་གཉིས་པའི་དངོས་
གཞིའི་སྙོམས་འཇུག་ཐོབ་པའི་གང་ཟག་ཡིན་དགོས། དེ་ཐོབ་པའི་གང་ཟག་གིས་དེ་
གསོག་པ་མེད་པའི་ཕྱིར་ཏེ། དེས་དེའི་ཉེར་བསྡོགས་སྒོམ་པ་མེད་པའི་ཕྱིར། གོང་གི་
རྟགས་གཉིས་པ་དེར་ཐལ། དེའི་རྒྱུད་ལ་དེའི་ཉེར་བསྡོགས་ཀྱི་དེ་ཡང་མེད། དེའི་
དངོས་གཞིའི་དེ་ཡང་མེད་པའི་ཕྱིར། དང་པོ་སླ། གཉིས་པ་དེར་ཐལ། དེའི་རྒྱུད་ལ་
དེའི་དངོས་གཞིའི་སས་བསྡུས་ཀྱི་ཤེས་པ་མེད་པའི་ཕྱིར་ཏེ། དེའི་དངོས་གཞིའི་སེམས་
ཐོབ་ལ་མ་ཉམས་པའི་སོ་སྐྱེ་ཡིན་ན་དེ་སྤངས་པས་ཁྱབ་པའི་ཕྱིར། དེས་གཞན་རྣམས་
- 75 -



CHIC
བ
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ལ་རིགས་འགྲེའོ། །ས་དགུ་པོ་གང་རུང་ནས་འདོད་པར་སྐྱེ་བ་དེའི་ཚེ་འདུ་བྱེད་དེ་འདོད་
པའི་སས་བསྡུས་ཡིན་ཏེ། དེའི་ཚེ་དེ་འདོད་པའི་རྣམ་སྨིན་འཕེན་བྱེད་ཀྱི་ལས་གང་
ཞིག །ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་འཕེན་པ་མེད་པའི་ཕྱིར། དེའི་ཚེ་
རྣམ་ཤེས་ཀྱི་རྟེན་འབྲེལ་དེ་དེ་ཡིན་ཏེ། དེ་འདོད་པའི་རྣམ་སྨིན་འཕེན་བྱེད་ཀྱི་ལས་ཀྱི་
བག་ཆགས་བསྒོས་པའི་གཞིར་གྱུར་པའི་གཙོ་བོ་ཡིད་ཀྱི་རྣམ་རིག་ཡིན་པའི་ཕྱིར། །
དེའི་ཚེ་མིང་གཟུགས་སོགས་བཞི་པོ་དེ་དེ་ཡིན་(༣༦ན)ཏེ། དེ་རྣམས་འདོད་པའི་རྣམ་
སྨིན་འཕེན་བྱེད་ཀྱི་ལས་ཀྱི་འཕངས་འབྲས་གང་ཞིག །ས་གཞན་གྱི་ལས་གྱིས་ས་གཞན་
གྱི་རྣམ་སྨིན་འཕེན་པ་མེད་པའི་ཕྱིར། དེའི་ཚེ་སྲེད་ལེན་གཉིས་པོ་དེ་འདོད་པའི་སར་
གཏོགས་ཏེ། དེ་གཉིས་འདོད་པའི་རྣམ་སྨིན་འཕེན་བྱེད་ཀྱི་ལས་ཀྱི་བག་ཆགས་གསོས་
འདེབས་པར་བྱེད་པའི་ཉོན་མོངས་གང་ཞིག །ས་གཞན་གྱི་ཉོན་མོངས་པས་ས་གཞན་
གྱི་རྣམ་སྨིན་འཕེན་བྱེད་ཀྱི་ལས་ཀྱི་བག་ཆགས་གསོས་འདེབས་པ་མེད་པའི་ཕྱིར། དེའི་
ཚེ་སྲིད་པའི་རྟེན་འབྲེལ་དེ་དེ་ཡིན་ཏེ། དེ་འདོད་པའི་རྣམ་སྨིན་འགྲུབ་བྱེད་ཀྱི་ལས་གང་
ཞིག །ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་འགྲུབ་པ་མེད་པའི་ཕྱིར། དེའི་ཚེ་
སྐྱེ་རྒ་གཉིས་པོ་དེ་དེར་གཏོགས་ཏེ། དེ་འདོད་པའི་རྣམ་སྨིན་འགྲུབ་བྱེད་གྱི་ལས་ཀྱི་
གྲུབ་འབྲས་གང་ཞིག །ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་འགྲུབ་པ་མེད་
པའི་ཕྱིར། དེ་ལྷག་མ་གཞན་ལ་རིགས་འགྲེའོ། །
ཇི་ལྟར་སྒོམ་ཚུལ། །
དགུ་པ་ནི། ཀུན་བཏུས་ལས། ལུགས་དང་མཐུན་པ་དང་ལུགས་དང་མི་མཐུན་
པས་ཇི་ལྟ་བུ་ཞེ་ན། ཀུན་ནས་ཉོན་མོངས་པའི་ལུགས་དང་མཐུན་པ་དང༌། ལུགས་དང་
མི་མཐུན་པ་དང་། རྣམ་པར་བྱང་བའི་ལུགས་དང་མཐུན་པ་དང་། ལུགས་དང་མི་
- 76 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
མཐུན་པས་ཀྱང་རྟེན་ཅིང་འབྲེལ་བར་འབྱུང་བའི་ལུགས་དང་མཐུན་པ་དང་ལུགས་དང་
མི་མཐུན་པར་བལྟའོ། །ཞེས་གསུངས། དོན་ནི། ཀུན་ནས་ཉོན་མོངས་ཕྱོགས་ཀྱི་རྟེན་
འབྲེལ་ཡན་ལག་བཅུ་གཉིས་པོ་དེ་ལུགས་མཐུན་དང་ལུགས་མི་མཐུན་དུ་སྒོམས་ཚུལ་
ཡོད་དེ། མ་རིག་པའི་རྐྱེན་གྱིས་འདུ་བྱེད་འབྱུང་བ་ནས། ཚོར་བ་ལས་རང་གི་འབྲས་
བུར་གྱུར་པའི་སྲེད་པ་འབྱུང་བ་སོགས་སུ་སྒོམ་པ་ལུགས་མཐུན་དང་། རྒ་ཤི་བྱུང་རྒ་ཤི་
གང་ལས་བྱུང་ན་དེ་སྐྱེ་བ་ལས་བྱུང་། ཞེས་པ་ནས་སྲེད་པ་(༣༦བ)རང་གི་རྒྱུར་གྱུར་
པའི་ཚོར་བའི་རྐྱེན་གྱིས་བྱུང་བ་སོགས་སུ་སྒོམ་པ་ནི་ལུགས་ལྡོག་ཏུ་སྒོམ་པའི་རིམ་པ་
ཡིན་པའི་ཕྱིར། རྣམ་བྱང་ཕྱོགས་ཀྱི་རྟེན་འབྲེལ་ལུགས་འབྱུང་ལྡོག་ཏུ་སྒོམ་ཚུལ་ཡོད་དེ།
མ་རིག་པ་འགག་པས་འདུ་བྱེད་འགག་པ་སོགས་སུ་སྒོམ་པ་ནི་ལུགས་འབྱུང་དུ་སྒོམ་པ་
དང༌། རྒ་ཤི་འགག་གོ་རྒ་ཤི་གང་འགག་པས་འགག་ན་སྐྱེ་བ་འགག་པས་སོ། །སྙམ་པ་
སོགས་སུ་སྒོམ་པ་ནི་ལུགས་ལྡོག་ཏུ་སྒོམ་པའི་རིམ་པ་ཡིན་པའི་ཕྱིར། ཀུན་བཏུས་ཀྱི་
འགྲེལ་པར། རྒ་ཤི་རྒ་ཤི་ཀུན་འབྱུང་རྒ་ཤི་འགོག་པ། རྒ་ཤི་འགོག་པ་དེར་འགྲོ་བའི་
ལམ། ཞེས་སོགས་སུ་སྦྱར་བ་རྣམས་བདེན་པ་རྣམ་གཞག་གི་ཀུན་ནས་ཉོན་མོངས་
ཕྱོགས་ཀྱི་རྟེན་འབྲེལ་ལུགས་ལྡོག་ཏུ་བཤད་པ་ཡིན་ཏེ། སའི་དངོས་གཞིར་ཅིའི་ཕྱིར་
རྟེན་ཅིང་འབྲེལ་པར་འབྱུང་བ་ལུགས་རྒ་ཤི་ནས་བཟུང་སྟེ་ལུགས་ལས་ལྡོག་པའི་གོ་
རིམ་དུ་བསྟན་ཅེ་ན། བདེན་པའི་ཚུལ་བསྟན་པའི་དབང་དུ་བྱས་པ་ཡིན་ཏེ། འདི་ལྟར་
སྐྱེ་བ་དང་རྒ་ཤི་ནི་སྡུག་བསྔལ་གྱི་བདེན་པ་ལས་རབ་ཏུ་ཕྱེ་བ་ཡིན་ནོ། །ཞེས་སོགས་
གསུངས་པའི་ཕྱིར། འདིའི་དོན་ནི། རྒ་ཤི་བྱུང་དེ་གང་ལས་བྱུང་ན་སྐྱེ་བ་ལས་སོ། །
ཞེས་སོགས་དང་། རྒ་ཤི་འགག་ཅེས་སོགས་སུ་གཏོགས་པའི་དགོས་པ་ཡོད་དེ། སྡུག་
བདེན་དང་སྡུག་བདེན་འགག་པའི་འགོག་ལྡན་ལ་མཁས་པར་བྱ་བའི་ཆེད་ཡིན་པའི་
ཕྱིར་ཏེ། སྐྱེ་རྒ་གཉིས་པོ་དེ་སྡུག་བདེན་ཡིན་པའི་ཕྱིར་ཏེ། དེ་གཉིས་ལས་ཉོན་གྱི་རྣམ་
- 77 -



OA）
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
སྨིན་མཐར་ཐུག་པ་ཡིན་པའི་ཕྱིར། མ་རིག་པའི་རྐྱེན་གྱིས་འདུ་བྱེད་འབྱུང་བ་སོགས་
དང་། མ་རིག་པ་འགག་པས་འདུ་བྱེད་འགག་པ་སོགས་སུ་གཏོགས་པའི་དགོས་པ་
ཡོད་དེ། ཀུན་འབྱུང་དང་ལམ་ལ་མཁས་པར་བྱ་བའི་ཕྱིར་ཏེ། མ་རིག་པ་དང་འདུ་བྱེད་
གཉིས་ནི་ཀུན་འབྱུང་བདེན་པ་ཡིན་ལ། དེ་འགོག་བྱེད་ནི་ལམ་བདེན་ཡིན་པའི་ཕྱིར།
བཅུ་པ་ནི། དེ་ལྟར་རྟོགས་ཟིན་གོམས་པར་བྱས་པ་ལ་ཕན་ཡོན་(༣༧ན)ཁྱད་པར་ཅན་
ཡོད་དེ། འཁོར་བར་འཇུག་ལྡོག་ལ་མཁས་ཤིང་དེ་ལ་འདོར་ལེན་བྱས་པས་ཕན་བདེ་
མ་ལུས་པའི་འབྱུང་གནས་སངས་རྒྱས་ཀྱི་གོ་འཕང་ཐོབ་པར་འགྱུར་བའི་ཕན་ཡོན་ཁྱད་
པར་ཅན་ཡོད་པའི་ཕྱིར། །
རྟེན་ཅིང་འབྲེལ་འབྱུང་བསླུ་མེད་ཟབ་མོའི་གནད། །རྗེ་བཙུན་ཆོས་ཀྱི་རྒྱལ་མཚན་
ཞལ་གྱི་བཅུད། །འཕྲུལ་ཆེན་པར་གྱི་བྱེད་པོ་ལེགས་གྲུབ་པས། །རྒྱལ་བསྟན་དར་ཞིང་
བསྟན་འཛིན་ཞབས་པད་བརྟན། །བྱེད་པོ་མིང་གསལ་རྣམས་དང་སྤྲུལ་པའི་སྐུ། །ངག་
དབང་ཆོས་ཀྱི་དབང་ཕྱུག་དགེ་ལེགས་ཀྱི། །བསྟན་པའི་རྒྱལ་མཚན་འཛིན་མཁས་
ཞབས་བརྟན་ཅིང་། །འགན་ཁུར་ལས་བྱེད་འཕགས་མཆོག་རྣམ་རྒྱལ་སོགས། །གནས་
སྐབས་ནད་གདོན་ཚེ་བགེགས་བར་ཆད་ཞི། །ལམ་བཟང་སྒྲུབ་པའི་མཐུན་རྐྱེན་ཀུན་
འགྲུབ་ཅིང་། །རིང་མིན་སྟོབས་བཅུ་མངའ་བ་མྱུར་ཐོབ་ཤོག །ཅེས་ཆུ་བྱ་ལོར། གཞུང་
གསར་བ་བསྟན་པའི་གསལ་བྱེད་དམ་པ་ཆབ་མདོ་ངག་དབང་སྤྲུལ་པའི་སྐུ་རིན་པོ་
ཆེའི་གཙོ་བོར་འཛིན། མཛོད་པ་འཕགས་མཆོག་རྣམ་རྒྱལ་གྱི་འགན་བླངས། གཞན་
ཡང་བྱ་ཆོས་མཛད་དོན་འགྲུབ་རྒྱལ་མཚན། བསམ་ཆོས་མཛད་བཀྲ་ཤིས་དོན་འགྲུབ།
ཧ་ཆོས་མཛད་བསོད་ནམས་དཔལ་བཟང་། ལྷོ་ཆོས་མཛད་ཉི་མ། རྩེ་སྐྱོར་དཔོན་བློ་
བཟང་ཆོས་གྲགས། རྩེ་ཡེ་ཤེས་བསྟན་འཛིན། ཀྲེ་བློ་བཟང་འཕྲིན་ལས་སོགས་འཛིན་
གྲྭ་རྣམས་ནས་སོ་སོའི་འབྱོར་ཚོད་དང་བསྟུན་རྒྱུ་དངོས་ཀྱི་ཞལ་འདེབས་ལེགས་པར་
- 78 -



ས）
བྱེ
ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་རྟེན་འབྲེལ་སྤྱི་དོན་བཤད་པ།
ཕུལ་ནས་རྗེ་བཙུན་པས་མཛད་པའི་རྟེན་འབྲེལ་སྤྱི་དོན་གྱི་པར་གསར་བསྐྲུན་མཛད་
པའི་པར་བྱང་སྨོན་ཚིག་ཏུ་རྭ་སྒྲེང་ནོ་མོན་ཧན་གྱིས་སྦྱར་བའོ། ། ན་
གསུམ་ལྡན་ངུར་སྨྲིག་འཛིན་པའི་རྡོ་རྗེ་འཆང་། །ཐུབ་བསྟན་མགོན་དུ་ལེགས་
བྱོན་བློ་བཟང་གྲགས། ཆོས་ཀྱི་རྒྱལ་མཚན་བསྟན་པ་རབ་རྒྱས་སོགས། །དངོས་རྒྱུད་
བླ་མའི་ཚོགས་ལ་སྙིང་ནས་འདུད། །འགྲོ་ཀུན་ཐར་པའི་ལམ་དུ་འཁྲིད་མཛད་པའི། །
གསུང་རབ་གོང་འཕེལ་སྤྱི་དང་ཁྱད་པར་དུ། །ཟབ་མོ་རྟེན་འབྲེལ་མཐའ་དང་བྲལ་བའི་
དོན། །གསལ་བར་མཛད་པའི་སྤྱི་དོན་རིན་ཆེན་ཕྲེང་། །འཇམ་དབྱངས་བླ་མའི་
གསུང་རྒྱུན་དྲི་མ་མེད། །པར་དུ་བསྐྲུན་པའི་མཐུན་རྐྱེན་སྒྲུབ་བྱེད་པའི། །སྦྱིན་བདག་
པར་བརྐོས་ལས་བྱེད་འབྲེལ་ཐོགས་རྣམས། །འདི་ནས་བཟུང་སྟེ་བྱང་ཆུབ་སྙིང་པོའི་
བར། །བླ་མ་ཡི་དམ་རྣམས་ཀྱི་རྗེས་བཟུང་སྟེ། །བློ་བཟང་རྒྱལ་བའི་བསྟན་དང་མཇལ་
བར་ཤོག། །།
- 79 -



༄༅། །རྟེན་འབྲེལ་གྱི་ཐལ་འཕྲེང་མཁས་པའི་མགུལ་རྒྱན་ཞེས་
བྱ་བ་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་
པོའི་གསུང་རྒྱུན་བཞིན་དུ་
བཞུགས་སོ། ། །
་
༈ དེ་ནས་སེང་གེ་རྣམ་བསྒྱིངས་པའི། །ཏིང་ངེ་འཛིན་ལ་ཞེས་སོགས་ཀྱི་སྐབས་སུ།
མཐའ་བཅད་པ་ལ། རྟེན་འབྲེལ་སྤྱིའི་རྣམ་གཞག་བཤད་པ་དང་། ཀུན་ནས་ཉོན་
མོངས་ཕྱོགས་ཀྱི་རྟེན་འབྲེལ་བྱེ་བྲག་ཏུ་བཤད་པ་གཉིས། །
དང་པོ་ལ། མཚན་ཉིད། དབྱེ་བ། སྒྲ་བཤད་པ་དང་གསུམ་ལས། དང་པོ་ནི། རང་
གི་ཆ་ཤས་ལ་ལྟོས་ནས་གྲུབ་པ། རྟེན་འབྲེལ་གྱི་མཚན་ཉིད། གཞི་གྲུབ་ན། རྟེན་
འབྲེལ་ཡིན་པས་ཁྱབ་སྟེ། གཞི་གྲུབ་ན། རྟེན་ཅིང་འབྲེལ་པར་འབྱུང་བ་ཡིན་པས་ཁྱབ་
པའི་ཕྱིར། དེ་ཡང་ཡིན་ཏེ། རྩ་ཤེ་ལས། གང་ཕྱིར་རྟེན་འབྱུང་མ་ཡིན་པའི། །ཆོས་
འགའ་ཡོད་པ་མ་ཡིན་པ། །དེ་ཕྱིར་སྟོང་པ་མ་ཡིན་པའི། །ཆོས་འགའ་ཡོད་པ་མ་ཡིན་
ནོ། །ཞེས་གསུངས་པའི་དོན་གྲུབ་པའི་ཕྱིར། བྱས་པ་ལ་ཁོ་ན་རེ། ཤེས་བྱ་ཆོས་ཅན།
རྟེན་ཅིང་འབྲེལ་པར་འབྱུང་བ་ཡིན་པར་ཐལ། གཞི་གྲུབ་པའི་ཕྱིར། ཁྱབ་པ་ཁས།
འདོད་ན། དེ་ཆོས་ཅན། ཁྱོད་འབྱུང་བ་ཡིན་པར་ཐལ་ལོ། །ཟེར་ན་མ་ཁྱབ། འདོད་ན།
དངོས་པོ་ཡིན་པར་ཐལ། ཟེར་ན་མ་ཁྱབ་མཚམས་ལ་ཐེག་ཆེན་གྱི་ཚོགས་ལམ་མ་ཡིན་
པ་ལས་ལོག་པ་ཆོས་ཅན། ཁྱོད་སྒྲུབ་པ་ཡིན་པར་ཐལ། ཐེག་ཆེན་གྱི་སྒྲུབ་པ་ཡིན་པའི་
ཕྱིར། ཁྱབ་པ་ཁས། འདོད་མི་ནུས་ཏེ། ཁྱོད་དགག་པ་ཡིན་པའི་ཕྱིར། གཞན་ཡང་།
འགོག་བདེན་ཆོས་ཅན། ཁྱོད་འབྱུང་བ་ཡིན་པར་ཐལ། ཁྱོད་ངེས་པར་འབྱུང་བ་ཡིན་
- 80 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
པའི་ཕྱིར། ཁྱབ་པ་ཁས། རྟགས་དེར་ཐལ། འགོག་པ་ཞི་བ་གྱ་ནོམ་པ་ངེས་འབྱུང་བཞི་
ཀ་ཡིན་པའི་ཕྱིར་ཏེ། ཆོས་ཅན་དེ་ཡིན་(༢ན)པའི་ཕྱིར། རྩ་བར་འདོད་ན། དངོས་པོ་
ཡིན་པར་ཐལ་ལོ། །འཁོར་གསུམ། །
གཉིས་པ་དབྱེ་བ་བཤད་པ་ལ། སྤྱིར་རྟེན་འབྲེལ་ལ་དབྱེ་ན། ངོ་བོ་ལ་ལྟོས་པའི་
རྟེན་འབྲེལ་དང་། ཐ་སྙད་རྣམ་འཇོག་གི་རྟེན་འབྲེལ་གཉིས། དང་པོ་ནི། མེ་ལ་བརྟེན་
ནས་དུ་བ་འབྱུང་བ་དང་། ས་བོན་ལ་བརྟེན་ནས་མྱུ་གུ་འབྱུང་བ་ལྟ་བུ་ལ་བྱེད། ་
གཉིས་པ་ནི། རིང་པོ་ལ་བལྟོས་ནས་ཐུང་ངུ་འཇོག་པ་དང་། ཕ་རི་ལ་བལྟོས་ནས་
ཚུ་རི་འཇོག་པ་ལྟ་བུ་ལ་བྱེད། ཡང་རྟེན་འབྲེལ་ལ་དབྱེ་ན། འདུས་བྱས་ཀྱི་རྟེན་འབྲེལ་
དང༌། འདུས་མ་བྱས་ཀྱི་རྟེན་འབྲེལ་གཉིས་ལས། དང་པོའི་མཚན་ཉིད། རང་གི་རྒྱུར་
གྱུར་པའི་རྐྱེན་གསུམ་ལས་བྱུང་བ་གང་ཞིག །རང་གི་ཆ་ཤས་ལས་ལྟོས་ནས་གྲུབ་པ་དེ་
ཡིན། རྐྱེན་གསུམ་ནི། གཡོ་བ་མེད་པའི་རྐྱེན། མི་རྟག་པའི་རྐྱེན། ནུས་པའི་རྐྱེན་རྣམས་
ལ་བྱེད། དེས་ན་འདུས་བྱས་ཀྱི་རྟེན་འབྲེལ་གྱི་མཚན་ཉིད་ཚང་བའི་ཚིག་ཟུར་དུ་གཡོ་
བ་མེད་པའི་རྐྱེན་ལས་བྱུང་བ་ཞེས་སྨོས་པ་ལ་དགོས་པ་ཡོད་དེ། སྣོད་བཅུད་ཀྱི་འཇིག་
རྟེན་ཁམས་དབང་ཕྱུག་སོགས་ཀྱི་བློའི་གཡོ་བ་སྔོན་དུ་བཏང་ནས་བྱས་སམ་སྙམ་དུ་
འཛིན་པའི་ལོག་རྟོག་བཀག་ནས། དེ་རྣམས་དབང་ཕྱུག་སོགས་ཀྱི་བློའི་གཡོ་བ་སྔོན་དུ་
བཏང་བ་མ་ཡིན་པར། དེ་རྣམས་རང་གི་རྒྱུར་གྱུར་པའི་གཡོ་བ་མེད་པའི་རྐྱེན་ལས་བྱུང་
བ་ཡིན་ནོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར། དེ་ལྟར་ཡང་མདོ་ལས། འདི་
ཡོད་པས་ན་འདི་འབྱུང་ཞེས་དང་། ཀུན་བཏུས་ལས། མཚན་ཉིད་ཇི་ལྟ་བུ་ཞེ་ན། གཡོ་
བ་མེད་པའི་རྐྱེན་ལས་བྱུང་བ་དང་། ཞེས་གསུངས། ཡང་དེའི་(༢བ)མཚན་ཉིད་སྟོན་པ་
ན། མི་རྟག་པའི་རྐྱེན་ལས་བྱུང་བ་ཞེས་སྨོས་པ་ལ་དགོས་པ་ཡོད་དེ། སྣོད་བཅུད་ཀྱི་
འཇིག་རྟེན་རྣམས་དབང་ཕྱུག་རྟག་པ་དང་
། སྡུག་བསྔལ་རྟག་པ་སོགས་ཀྱིས་བྱས་སམ་
- 81 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽ །
སྙམ་དུ་འཛིན་པའི་ལོག་རྟོག་བཀག་ནས། དེ་རྣམས་རང་གི་རྒྱུར་གྱུར་པའི་མི་རྟག་པའི་
རྐྱེན་ལས་བྱུང་བ་ཡིན་ནོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། དེ་ལྟར་ཡང་
མདོ་ལས། འདི་སྐྱེས་པའི་ཕྱིར་འདི་སྐྱེ་སྟེ་ཞེས་དང་། ཀུན་བཏུས་ལས། མི་རྟག་པའི་
རྐྱེན་ལས་བྱུང་བ་དང་། ཞེས་གསུངས། ཡང་མཚན་ཉིད་སྟོན་པ་ན། ནུས་པའི་རྐྱེན་
ལས་བྱུང་བ་ཞེས་སྨོས་པ་ལ་དགོས་པ་ཡོད་དེ། འདུས་བྱས་ཀྱི་རྟེན་འབྲེལ་རྣམས་རང་
གི་རྒྱུར་གྱུར་པའི་གཡོ་བ་མེད་པའི་རྐྱེན་དང་། རང་གི་རྒྱུར་གྱུར་པའི་མི་རྟག་པའི་རྐྱེན་
ལས་བྱུང་བར་མ་ཟད། རྒྱུ་ཡིན་མིན་ཐམས་ཅད་ལས་འབྲས་བུ་ཡིན་མིན་ཐམས་ཅད་
འབྱུང་ངམ་སྙམ་པའི་ལོག་རྟོག་བཀག་ནས། འདུས་བྱས་ཀྱི་རྟེན་འབྲེལ་རྣམས་རང་
བསྐྱེད་ནུས་པའི་རང་དང་རིགས་མཐུན་པའི་རྒྱུ་ལས་བྱུང་བ་ཡིན་ནོ། །ཞེས་ཤེས་པར་
བྱ་བའི་ཆེད་ཡིན་པའི་ཕྱིར། དེ་ལྟར་ཡང་མདོ་ལས། འདི་ལྟ་སྟེ། མ་རིག་པའི་རྐྱེན་གྱིས་
འདུ་བྱེད། ཅེས་དང་། ཀུན་བཏུས་ལས། ནུས་པའི་རྐྱེན་ལས་འབྱུང་བའི་ཕྱིར་རོ། །
ཞེས་གསུངས། དེ་རྣམས་རང་བསྐྱེད་ནུས་པའི་རང་དང་རིགས་མཐུན་པའི་རྒྱུ་ལས་བྱུང་
བ་ནི། དཔེར་ན་མ་རིག་པ་ལ་བརྟེན་ནས་འདུ་བྱེད་ཀྱི་རྟེན་འབྲེལ་བྱུང་ཡང་། བདག་
མེད་རྟོག་པའི་ཤེས་རབ་ལ་བརྟེན་ནས་འདུ་བྱེད་ཀྱི་རྟེན་འབྲེལ་མ་འབྱུང་བ་བཞིན་ནོ།
རང་རྒྱུ་ལས་མ་བྱུང་བ་གང་ཞིག །རང་གི་ཆ་ཤས་ལ་ལྟོས་ནས་གྲུབ་པ། འདུས་མ་བྱས་
ཀྱི་རྟེན་འབྲེལ་གྱི་མཚན་ཉིད། དེ་དང་རྟག་པ་དོན་གཅིག །ཡང་རྟེན་འབྲེལ་ལ་དབྱེ་ན།
ཕྱིའི་རྟེན་འབྲེལ་དང་། ནང་གི་དེ་གཉིས། རྒྱུད་ཀྱིས་མ་བསྡུས་པ་གང་ཞིག །རང་གི་ཆ་
ཤས་ལ་ལྟོས་ནས་གྲུབ་པ། དང་པོའི་མཚན་ཉིད། དཔེར་ན་གླིང་བཞི་རི་རབ་སོགས་
སྣོད་ཀྱི་འཇིག་རྟེན་ལྟ་བུ། (༣ན)རྒྱུད་ཀྱིས་བསྡུས་པ་གང་ཞིག །རང་གི་ཆ་ཤས་ལ་
ལྟོས་ནས་གྲུབ་པ། གཉིས་པའི་མཚན་ཉིད། དཔེར་ན་བཅུད་ཀྱི་སེམས་ཅན་ལྟ་བུ་
ལ་བྱེད་དོ། །
- 82 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
ནང་གི་རྟེན་འབྲེལ་ལ་དབྱེ་ན། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དང་།
རྣམ་བྱང་ཕྱོགས་ཀྱི་དེ་གཉིས་སུ་ཡོད། །
གསུམ་པ་སྒྲ་བཤད་པ་ནི། སྣོད་བཅུད་ཀྱི་འཇིག་རྟེན་རྣམས་ཆོས་ཅན། ཁྱོད་ལ་
རྟེན་འབྲེལ་ཞེས་བརྗོད་པའི་རྒྱུ་མཚན་ཡོད་དེ། བརྟེན་པའམ། འཕྲད་པ་འམ། ལྟོས་
ནས་བྱུང་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་ཡང་ཡིན་ཏེ། རྟེན་འབྲེལ་གྱི་
སྐད་དོད་པྲ་ཏི་ཨི་ཏི་ས་མུད་པཱ་ཏ་ཞེས་འབྱུང་བའི་པྲ་ཏི་ཨི་ཏི་བརྟེན་པ་དང་། འཕྲད་པ་
དང་། ལྟོས་པ་ལ་འཇུག་ལ། ས་མུད་པཱ་ཏ་འབྱུང་བ་ལ་འཇུག་པའི་ཕྱིར། དེ་ཡང་ཡིན་ཏེ།
དེ་ལྟར་དུ་རྟེན་འབྲེལ་གྱི་སྒྲ་བསྒྲུབས་ན་ཤེས་པར་འགྱུར་བའི་ཕྱིར།
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་བྱེ་བྲག་ཏུ་བཤད་པ། །
གཉིས་པ་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་བྱེ་བྲག་ཏུ་བཤད་པ་ལ། སྐད་
ཅིག་མའི་རྟེན་འབྲེལ་འདོད་པའི་ལུགས། གནས་སྐབས་ཀྱི་རྟེན་འབྲེལ་འདོད་པའི་
ལུགས། འབྲེལ་པ་ཅན་གྱི་རྟེན་འབྲེལ་འདོད་པའི་ལུགས། རང་ལུགས་བཞག་པ་དང་
བཞི། དང་པོ་ནི། རང་སྡེ་ཁ་ཅིག །རྟེན་འབྲེལ་ཡན་ལག་བཅུ་གཉིས་པོ་དེ། དུས་སྐད་
ཅིག་མ་གཅིག་ལ་གྲུབ་པ་ཡིན་ཏེ། འདོད་ཆགས་ཀྱིས་ཀུན་ནས་བསླངས་ཏེ་སེམས་ཅན་
ཀྱི་སྲོག་གཅོད་པའི་ཚེ་དེའི་གནས་སྐབས་ཀྱི་རྨོངས་པ་གང་ཡིན་པ་དེ། མ་རིག་པའི་རྟེན་
འབྲེལ་དང་། དེའི་གནས་སྐབས་ཀྱི་སེམས་པ་གང་ཡིན་པ་དེ་འདུ་བྱེད་ཀྱི་རྟེན་འབྲེལ་
དང༌། དེའི་གནས་སྐབས་ཀྱི་དངོས་པོ་སོ་སོར་རྣམ་པར་རིག་པ་དེ་རྣམ་ཤེས་ཀྱི་རྟེན་
འབྲེལ། དེའི་གནས་སྐབས་ཀྱི་ཕུང་པོ་ལྔ་པོ་དེ། མིང་གཟུགས་ཀྱི་རྟེན་འབྲེལ། དེའི་
གནས་སྐབས་ཀྱི་ཕུང་པོ་ལྔ་ལ་ཡོད་པའི་དབང་པོ་དྲུག་པོ་དེ་སྐྱེ་མཆེད་དྲུག་གི་རྟེན་འབྲེལ།
དེ་རྣམས་འདུས་པ་རེག་པའི་རྟེན་འབྲེལ། རེག་པ་ཉམས་སུ་མྱོང་བ་(༣བ)ཚོར་བའི་
- 83 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
རྟེན་འབྲེལ། ཚོར་བ་དེ་ལ་ཆགས་པའི་འདོད་ཆགས་སྲེད་པའི་རྟེན་འབྲེལ། སྲེད་པ་དེ་
དང་མཚུངས་ལྡན་གྱི་ཀུན་ནས་དཀྲིས་པ་ལེན་པའི་རྟེན་འབྲེལ། དེའི་གནས་སྐབས་ཀྱི་
ལུས་ངག་གི་བྱ་བ་དེ་སྲིད་པའི་རྟེན་འབྲེལ། དེ་རྣམས་སྐྱེས་པ་སྐྱེ་བའི་རྟེན་འབྲེལ། དེ་
རྣམས་སྨིན་པ་རྒ་བའི་རྟེན་འབྲེལ། དེ་རྣམས་ཞིག་པ་ཤི་བའི་རྟེན་འབྲེལ་དུ་འཇོག་པ་
ཡིན་པའི་ཕྱིར། དེས་ན་འདི་ལྟ་བུ་ལ་སྐད་ཅིག་མའི་རྟེན་འབྲེལ་ཞེས་བརྗོད་པའི་རྒྱུ་
མཚན་ཡོད་དེ། རྟེན་འབྲེལ་ཡན་ལག་བཅུ་གཉིས་པོ་དུས་སྐད་ཅིག་མ་གཅིག་ལ་གྲུབ་
པའི་རྒྱུ་མཚན་གྱིས་དེ་ལྟར་བརྗོད་པ་ཡིན་པའི་ཕྱིར། །
གནས་སྐབས་ཀྱི་རྟེན་འབྲེལ་འདོད་པའི་ལུགས་བཤད་པ།
གཉིས་པ་ནི། ཁ་ཆེ་བྱེ་བྲག་ཏུ་སྨྲ་བ་ན་རེ། ཁོ་བོ་ཅག་གནས་སྐབས་ཀྱི་རྟེན་
འབྲེལ་འདོད་པ་ཡིན་ལ། དེ་ཡང་ཚེ་སྔ་མ་ནས་འདིར་འོངས། འདི་ནས་ཕྱི་མར་འགྲོ་
བའི་ཚེ་གསུམ་ལ་རྫོགས་པའི་རྟེན་འབྲེལ་ཡན་ལག་བཅུ་གཉིས་པོ་ལྟ་བུ་ལ་མཚོན་ན།
ཚེ་སྔ་མ་ནས་འདིར་འོང་བའི་ལས་ཀུན་ནས་སློང་བར་བྱེད་པའི་གནས་སྐབས་ཀྱི་ཕུང་
པོ་ལྔ་པོ་དེ་མ་རིག་པའི་རྟེན་འབྲེལ་དང་། ཚེ་སྔ་མ་ནས་འདིར་འོང་བའི་ལས་བསོག་
པར་བྱེད་པའི་གནས་སྐབས་ཀྱི་ཕུང་པོ་ལྔ་པོ་དེ་འདུ་བྱེད་ཀྱི་རྟེན་འབྲེལ་དང་། མངལ་དུ་
ཉིང་མཚམས་སྦྱར་མ་ཐག་པའི་གནས་སྐབས་ཀྱི་ཕུང་པོ་ལྔ་པོ་དེ་རྣམ་ཤེས་ཀྱི་རྟེན་འབྲེལ་
དང་། མངལ་དུ་ཉིང་མཚམས་སྦྱར་བའི་སྐད་ཅིག་གཉིས་པ་ནས་བཟུང་སྟེ། དབང་པོ་
དྲུག་ཚང་བར་མ་དོད་པའི་གནས་སྐབས་ཀྱི་ཕུང་པོ་ལྔ་པོ་དེ་མིང་གཟུགས་ཀྱི་རྟེན་འབྲེལ།
དབང་པོ་དྲུག་ཚང་བར་དོད་པ་ནས་བཟུང་སྟེ། མིག་དབང་སོགས་ལ་བརྟེན་ནས་མིག་
ཤེས་སོགས་ཀྱི་རང་རང་གི་ཡུལ་འཛིན་མི་ནུས་པ་ཚུན་ཆད་ཀྱི་གནས་སྐབས་ཀྱི་ཕུང་པོ་
ལྔ་པོ་དེ། སྐྱེ་མཆེད་དྲུག་གི་རྟེན་འབྲེལ། ཡུལ་དབང་རྣམ་ཤེས་གསུམ་འདུས་ནས་རང་
- 84 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
ཡུལ་འཛིན་ནུས་པ་ནས་བཟུང་སྟེ། ཚོར་བ་བདེ་སྡུག་བཏང་སྙོམས་གསུམ་གྱི་རྒྱུ་ཟས་
ལ་སོགས་པ་ཤེས་མི་ནུས་པ་ཚུན་ཆད་ཀྱི་གནས་སྐབས་ཀྱི་ཕུང་པོ་ལྔ་པོ་དེ་རེག་པའི་
རྟེན་འབྲེལ། དེ་ཤེས་ནུས་པ་ནས་བཟུང་སྟེ། འཁྲིག་པ་སྤྱོད་མི་ནུས་པ་ཚུན་ཆད་ཀྱི་ཕུང་
པོ་ལྔ་པོ་དེ་ཚོར་བའི་རྟེན་འབྲེལ། འཁྲིག་པ་སྤྱོད་ནུས་པ་ནས་བཟུང་སྟེ། (༤ན)འཁྲིག་
པའི་ཡུལ་བུད་མེད་སོགས་འཚོལ་བ་ལ་མ་ཞུགས་པའི་གནས་སྐབས་ཀྱི་ཕུང་པོ་ལྔ་པོ་དེ་
སྲིད་པའི་རྟེན་འབྲེལ། འཁྲིག་པའི་ཡུལ་བུད་མེད་སོགས་འཚོལ་བ་ལ་ཞུགས་པ་ནས་
བཟུང་སྟེ། སྐྱེ་བ་ཕྱི་མར་འགྲོ་བའི་ལས་ཀུན་ནས་སློང་བར་བྱེད་པའི་གནས་སྐབས་ཀྱི་
ཕུང་པོ་ལྔ་པོ་དེ། ལེན་པའི་རྟེན་འབྲེལ། སྐྱེ་བ་ཕྱི་མར་འགྲོ་བའི་ལས་གསོག་པར་བྱེད་
པའི་གནས་སྐབས་ཀྱི་ཕུང་པོ་ལྔ་པོ་དེ། སྲིད་པའི་རྟེན་འབྲེལ། སྐྱེ་བ་ཕྱི་མར་མངལ་
དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་ཕུང་པོ་ལྔ་པོ་དེ་སྐྱེ་བའི་རྟེན་འབྲེལ།
སྐྱེ་བ་ཕྱི་མར་མངལ་དུ་ཉིང་མཚམས་སྦྱར་བའི་སྐད་ཅིག་གཉིས་པ་ནས་བཟུང་སྟེ། འཁྲིག་
པ་སྤྱོད་མི་ནུས་པའི་གནས་སྐབས་ཀྱི་ཕུང་པོ་ལྔ་པོ་དེ། རྒ་ཤིའི་རྟེན་འབྲེལ་ཡིན་ནོ། །
དེས་ན་ཚེ་སྔ་མ་ནས་འདིར་འོང་བའི་ལས་ཀུན་ནས་སློང་བར་བྱེད་པའི་གནས་
སྐབས་ཀྱི་ཕུང་པོ་ལྔ་ག་མ་རིག་པའི་རྟེན་འབྲེལ་དུ་འཇོག་པའི་རྒྱུ་མཚན་ཡོད་དེ། དེའི་
གནས་སྐབས་ན་མ་རིག་པ་གཙོ་ཆེ་བའི་རྒྱུ་མཚན་གྱིས་དེ་ལྟར་འཇོག་པའི་ཕྱིར། དཔེར་
ན་རྒྱལ་པོ་འཁོར་བཅས་བྱོན་པ་ལ་རྒྱལ་པོ་བྱོན་ཞེས་བརྗོད་པ་བཞིན་ནོ། །དེ་ལྟར་ཡང་
མཛོད་ལས། མ་རིག་ཉོན་མོངས་སྔོན་གནས་སྐབས། །འདུ་བྱེད་དག་ནི་སྔོན་ལས་
ཀྱི། །རྣམ་ཤེས་མཚམས་སྦྱོར་ཕུང་པོ་ཡིན། །མིང་དང་གཟུགས་ནི་དེ་ཕན་ཆད། །སྐྱེ་
མཆེད་དྲུག་དོད་ཚུན་ཆད་དོ། །དེ་ནི་གསུམ་འདུས་ཚུན་ཆད་དོ། །རེག་པ་བདེ་སྡུག་ལ་
སོགས་ཀྱི། །རྒྱུ་ཤེས་ནུས་པ་ཚུན་ཆད་དོ། །ཚོར་འཁྲིག་ཚུན་ཆད་སྲེད་པ་ནི། །ལོངས་
སྤྱོད་འཁྲིག་པ་ཆགས་ཅན་གྱི། །ཉེ་བར་ལེན་པ་ལོངས་སྤྱོད་རྣམས། །ཐོབ་པར་བྱ་ཕྱིར་
- 85.



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཡོངས་རྒྱུག་པའི། །དེ་སྲིད་འབྲས་བུ་འབྱུང་འགྱུར་པའི། །ལས་བྱེད་དེ་ནི་སྲིད་པ་ཡིན། །
ཉིང་མཚམས་སྦྱོར་བ་སྐྱེ་བ་ཡིན། །ཚོར་བའི་བར་ནི་རྒ་ཤི་ཡིན། །འདི་ནི་གནས་སྐབས་
པར་འདོད་ལོ། །གཙོ་བོའི་ཕྱིར་ན་ཡན་ལག་བསྒྲགས། །ཞེས་གསུངས། །
དེ་ལྟ་བུའི་རྟེན་འབྲེལ་ཡན་ལག་བཅུ་གཉིས་པོ་རྒྱུ་འབྲས་ཚར་གཉིས་སུ་འདུ་བ་
ཡིན་ཏེ། ཚེ་སྔ་མ་ནས་འདིར་འོང་བའི་རྒྱུ་འབྲས་ཚར་གཅིག་དང་། འདི་ནས་ཕྱི་མར་
འགྲོ་བའི་(༤བ)རྒྱུ་འབྲས་ཚར་གཅིག་སྟེ་གཉིས་སུ་འདུ་བ་ཡིན་པའི་ཕྱིར། དེ་ཡང་ཡིན་
ཏེ། མ་རིག་པ་དང་འདུ་བྱེད་གཉིས། ཚེ་སྔ་མ་ནས་འདིར་འོང་བའི་རྒྱུ་དང་། རྣམ་ཤེས་
ནས་ཚོར་བའི་བར་ལྔ་པོ་དེ། ཚེ་སྔ་མ་ནས་འདིར་འོང་བའི་འབྲས་བུ་དང་། སྲེད་ལེན་
སྲིད་པ་གསུམ་པོ་དེ། ཚེ་འདི་ནས་ཕྱི་མར་འགྲོ་བའི་རྒྱུ་དང་། སྐྱེ་རྒ་གཉིས་པོ་དེ་འདི་
ནས་ཕྱི་མར་འགྲོ་བའི་འབྲས་བུ་ཡིན་པའི་ཕྱིར། སེམས་ཅན་རྣམས་ལས་ཉོན་གྱི་དབང་
གིས་འཁོར་བར་སྐྱེ་བ་ལེན་པ་ལ། མ་རིག་པ་དང་འདུ་བྱེད་གཉིས་རྒྱུ་དང་། རྣམ་ཤེས་
ནས་ཚོར་བའི་བར་འབྲས་བུར་བྱས་པའི་རྒྱུ་འབྲས་ཚར་རེའམ། སྲེད་ལེན་སྲིད་པ་གསུམ་
རྒྱུ་དང་། སྐྱེ་རྒ་གཉིས་འབྲས་བུར་བྱས་པའི་རྒྱུ་འབྲས་ཚར་གཅིག་སྟེ། དེ་གཉིས་གང་
རུང་གཅིག་གིས་ཆོག་པ་ཡིན་ཏེ། མ་རིག་པ་དང་འདུ་བྱེད་གཉིས་ཀྱི་རང་འབྲས་རྣམ་
སྨིན་རྣམ་ཤེས་ནས་ཚོར་བའི་བར་འབྱིན་པ་ཡང་སྲེད་ལེན་སྲིད་པ་གསུམ་ལ་རག་མ་
ལས། སྲེད་ལེན་སྲིད་པ་གསུམ་གྱི་རང་འབྲས་རྣམ་སྨིན་སྐྱེ་རྒ་གཉིས་འབྱིན་པ་དེ་ཡང་
མ་རིག་པ་དང་འདུ་བྱེད་གཉིས་ལ་རག་མ་ལས་པའི་ཕྱིར་རོ། །
དེས་ན་ཚེ་སྔ་མ་ནས་འདིར་འོང་འདི་ནས་ཕྱི་མར་འགྲོ་བའི་རྟེན་འབྲེལ་ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པའི་རྟེན་འབྲེལ་ཡིན་ན། ཚེ་སྔ་མའི་སྔ་མ་
ནས་སྔ་མར་འོངས། སྔ་མ་ནས་འདིར་སྐྱེ་བ་བླངས་པའི་སྲེད་ལེན་གང་རུང་གི་རྟེན་
འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་ཡིན་ན། ཚེ་
- 86 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
སྔ་མའི་སྔ་མ་ནས་སྔ་མར་འོངས། སྔ་མ་ནས་འདིར་སྐྱེ་བ་བླངས་པའི་སྲིད་པའི་རྟེན་
འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་རྣམ་ཤེས་ཀྱི་རྟེན་འབྲེལ་ཡིན་ན། ཚེ་
སྔ་མའི་སྔ་མ་ནས་སྔ་མར་འོངས། སྔ་མ་ནས་འདིར་སྐྱེ་བ་བླངས་པའི་སྐྱེ་བའི་རྟེན་འབྲེལ་
ཡིན་པས་ཁྱབ། དེའི་ནང་ཚན་དུ་གྱུར་པའི་མིང་གཟུགས་ནས་ཚོར་བའི་བར་གང་རུང་
གི་རྟེན་འབྲེལ་ཡིན་ན་དེ་འདྲའི་རྒ་ཤིའི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་
པའི་སྲེད་ལེན་གང་རུང་གི་རྟེན་འབྲེལ་ཡིན་ན། ཚེ་འདི་ནས་ཕྱི་མར་འགྲོ་ཕྱི་མ་ནས་ཡང་
ཕྱི་མར་སྐྱེ་བ་བླངས་པའི་མ་རིག་པའི་རྟེན་འབྲེལ་ཡིན་པས་ཁྱབ། དེའི་ནང་ཚན་(༥ན)དུ་
གྱུར་པའི་སྲིད་པའི་རྟེན་འབྲེལ་ཡིན་ན། ཚེ་འདི་ནས་ཕྱི་མར་འགྲོ །ཕྱི་མ་ནས་ཡང་ཕྱི་མར་
སྐྱེ་བ་བླངས་པའི་འདུ་བྱེད་ཀྱི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་སྐྱེ་བའི་
རྟེན་འབྲེལ་ཡིན་ན་ཚེ་འདི་ནས་ཕྱི་མར་འགྲོ །ཕྱི་མ་ནས་ཡང་ཕྱི་མར་སྐྱེ་བ་བླངས་པའི་རྣམ་
ཤེས་ཀྱི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་རྒ་བའི་རྟེན་འབྲེལ་ཡིན་ན།
ཚེ་འདི་ནས་ཕྱི་མར་འགྲོ །ཕྱི་མ་ནས་ཡང་ཕྱི་མར་སྐྱེ་བ་བླངས་པའི་མིང་གཟུགས་ནས་ཚོར་
བའི་རྟེན་འབྲེལ་གྱི་བར་གང་རུང་ཡིན་པས་ཁྱབ་བོ། ། །
དེས་ན་དེ་ལྟ་བུའི་རྟེན་འབྲེལ་ཡན་ལག་བཅུ་གཉིས་པོ་དེ་ལ་རྒྱས་པར་དབྱེ་ན།
བཅུ་དྲུག་ཏུ་འགྱུར། བསྡུ་ན་བརྒྱད་དུ་འདུ་བ་ཡིན་ནོ། །རྒྱས་པར་དབྱེ་ན་བཅུ་དྲུག་ཏུ་
འགྱུར་བ་ཡིན་ཏེ། ཚེ་སྔ་མ་ནས་འདིར་འོང་བའི་འབྲས་བུ་དེ་ལ་རྣམ་ཤེས་ནས་ཚོར་
བའི་བར་ལྔ་ཡོད་པ་བཞིན་དུ། འདི་ནས་ཕྱི་མར་འགྲོ་བའི་འབྲས་བུ་སྐྱེ་རྒ་གཉིས་པོ་དེ་
ལ་ཡང་རྣམ་ཤེས་ནས་ཚོར་བའི་བར་ལྔ་ཡོད། ཚེ་འདི་ནས་ཕྱི་མར་འགྲོ་བའི་རྒྱུ་ཉོན་
མོངས་པ་དེ་ལ་སྲེད་ལེན་གཉིས་སུ་ཡོད་པ་བཞིན་དུ། ཚེ་སྔ་མ་ནས་འདིར་འོང་བའི་རྒྱུ་
མ་རིག་པ་དེ་ལ་སྲེད་ལེན་གཉིས་སུ་ཡོད་པས། ཚེ་སྔ་མ་ནས་འདིར་འོང་བའི་རྒྱུ་དེ་ལ་
གསུམ། འབྲས་བུ་དེ་ལ་ལྔ། ཚེ་འདི་ནས་ཕྱི་མར་འགྲོ་བའི་རྒྱུ་དེ་ལ་གསུམ། འབྲས་བུ་
- 87 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དེ་ལ་ལྔ་སྟེ་བཅུ་དྲུག་ཏུ་འགྱུར་བའི་ཕྱིར་རོ། །བསྡུ་ན་བརྒྱད་དུ་འདུ་སྟེ། ཚེ་འདི་ནས་ཕྱི་
མར་འགྲོ་བའི་འབྲས་བུ་དེ་སྐྱེ་རྒ་གཉིས་སུ་འདུ་བ་བཞིན་དུ། ཚེ་སྔ་མ་ནས་འདིར་འོང་
བའི་འབྲས་བུ་རྣམ་ཤེས་ནས་ཚོར་བའི་བར་ལྔ་པོ་དེ་ཡང་སྐྱེ་རྒ་གཉིས་སུ་འདུས། ཚེ་སྔ་
མ་ནས་འདིར་འོང་བའི་མ་རིག་པ་ཉོན་མོངས་པ་གཅིག་པུར་འདུ་བ་བཞིན་དུ། ཚེ་འདི་
ནས་ཕྱི་མར་འགྲོ་བའི་རྒྱུ་སྲེད་ལེན་གཉིས་པོ་དེ་ཡང་ཉོན་མོངས་གཅིག་པུར་འདུ་བས།
ཚེ་འདི་ནས་ཕྱི་མར་འགྲོ་བའི་རྒྱུ་དེ་ལ་གཉིས། འབྲས་བུ་དེ་ལ་གཉིས། ཚེ་སྔ་མ་ནས་
འདིར་འོང་བའི་རྒྱུ་དེ་ལ་གཉིས། འབྲས་བུ་དེ་ལ་ཡང་གཉིས་གཉིས་སུ་ཡོད་པས་ན་
བརྒྱད་དུ་འདུ་བ་ཡིན་ནོ། །དེ་ལྟར་ཡང་མཛོད་ལས། གཉིས་ཀྱི་རྒྱུ་འབྲས་མདོར་༥བ)
བསྡུས་པ། །བར་མའི་རྗེས་སུ་དཔག་པ་ལས། །ཅེས་བཤད། ཚེ་སྔ་མ་ནས་འདིར་
འོངས་འདི་ནས་ཕྱི་མར་འགྲོ་བའི་རྟེན་འབྲེལ་ཡན་ལག་བཅུ་གཉིས་པོ་དེ་རྫོགས་ཚུལ་
ཡོད་དེ། མ་རིག་པ་དང་འདུ་བྱེད་གཉིས། །ཚེ་སྔ་མ་ལ་རྫོགས། རྣམ་ཤེས་ནས་སྲིད་
པའི་བར་བརྒྱད་པོ་དེ་ཚེ་བར་པ་ལ་རྫོགས། སྐྱེ་རྒ་གཉིས་པོ་ཚེ་གསུམ་པ་ལ་རྫོགས་པ་
ཡིན་པའི་ཕྱིར། དེ་སྐད་དུ་ཡང་མཛོད་ལས། སྔོན་དང་ཕྱི་མཐར་གཉིས་གཉིས་དང་། །
བར་དུ་བརྒྱད་ཡོངས་རྫོགས་ལྡན་ལོ། །ཞེས་གསུངས་པའི་ཕྱིར། དེ་ལྟ་བུའི་རྟེན་འབྲེལ་
ཡན་ལག་བཅུ་གཉིས་པོ་དེ་ལ་གནས་སྐབས་ཀྱི་རྟེན་འབྲེལ་ཞེས་བརྗོད་པའི་རྒྱུ་མཚན་
ཡོད་དེ། ཕུང་པོ་ལྔའི་གནས་སྐབས་ལ་བཞག་པའི་རྟེན་འབྲེལ་ཡིན་པའི་རྒྱུ་མཚན་གྱིས་
དེ་ལྟར་བརྗོད་པའི་ཕྱིར། །
འབྲེལ་བ་ཅན་གྱི་རྟེན་འབྲེལ་འདོད་པའི་ལུགས་བཤད་པ།
གསུམ་པ་འབྲེལ་པ་ཅན་གྱི་རྟེན་འབྲེལ་འདོད་པའི་ལུགས་ནི། མདོ་སེམས་
གཉིས་ཀྱི་འབྲེལ་བ་ཅན་གྱི་རྟེན་འབྲེལ་འདོད་ལ། དེ་དང་འདུས་བྱས་ཀྱི་རྟེན་འབྲེལ་
- 88 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།།
དོན་གཅིག །འདུས་བྱས་ཀྱི་རྟེན་འབྲེལ་ལ་འབྲེལ་པ་ཅན་གྱི་རྟེན་འབྲེལ་ཞེས་འབྱུང་
བའི་རྒྱུ་མཚན་ཡོད་དེ། རྒྱུ་དང་འབྲས་བུ་འབྲེལ་པར་འབྱུང་བའི་རྟེན་འབྲེལ་ཡིན་པས་
དེ་ལྟར་བརྗོད་པའི་ཕྱིར། མདོ་སེམས་གཉིས་ཀྱི་ལུགས་ལ་རྟེན་འབྲེལ་ཡིན་ན་འདུས་
བྱས་ཡིན་པས་ཁྱབ་སྟེ། རྟེན་འབྲེལ་གྱི་སྐད་དོད་པྲ་ཏི་ཨི་ཏི་ས་མུད་པཱ་ཏ་ཞེས་འབྱུང་
བའི་པྲ་ཏི་ཨི་ཏི་ཞེས་པ་ཕྲད་པ་ལ་འཇུག་ལ། ཕྲད་པའི་དོན་ཡང་རྒྱུ་རྐྱེན་དང་ཕྲད་པ་
དང༌། ས་མུད་པཱ་ཏ་ཞེས་པ་འབྱུང་བ་ལ་འཇུག་ཅིང་འབྱུང་བའི་དོན་ཡང་སྐྱེས་པ་ལ་འདོད་
དོ། །བྱས་པ་ལ་ཁོ་ན་རེ། སེམས་ཙམ་པས་རྟེན་འབྲེལ་ལ་འདུས་བྱས་ཡིན་པས་ཁྱབ་པ་
ཁས་མི་ལེན་པར་ཐལ། དེས་འདུས་མ་བྱས་ཀྱི་རྟེན་འབྲེལ་ཁས་ལེན་པའི་ཕྱིར་ཏེ།
དེས་རྣམ་བྱང་གི་རྟེན་འབྲེལ་ཁས་ལེན་པའི་ཕྱིར། ཟེར་ན་མ་ཁྱབ། འོ་ན། དེས་
གཟུགས་ཡིན་ན་འདུས་བྱས་ཡིན་པས་ཁྱབ་པ་ཁས་མི་ལེན་པར་ཐལ། དེས་འདུས་མ་
བྱས་ཀྱི་གཟུགས་ཁས་ལེན་པའི་ཕྱིར་ཏེ། དེས་ཆོས་ཉིད་ཀྱི་གཟུགས་ཀུན་བརྟགས་ཀྱི་
གཟུགས་རྣམ་བཏགས་ཀྱི་གཟུགས་རྣམས་ཁས་ལེན་པའི་ཕྱིར། ལན་མེད་དོ། །
གཞན་ཡང་། རྣམ་བྱང་གི་(༦ན)རྟེན་འབྲེལ་ཡིན་ན་འདུས་མ་བྱས་ཀྱི་རྟེན་འབྲེལ་
ཡིན་པས་ཁྱབ་པར་ཐལ། དེས་རྣམ་བྱང་གི་རྟེན་འབྲེལ་ཁས་ལེན་ན། དེས་འདུས་མ་
བྱས་ཀྱི་རྟེན་འབྲེལ་ཁས་ལེན་པས་ཁྱབ་པའི་ཕྱིར། རྟགས་ཁས། འདོད་ན། ལམ་
བདེན་ཆོས་ཅན། འདུས་མ་བྱས་ཀྱི་རྟེན་འབྲེལ་ཡིན་པར་ཐལ། རྣམ་བྱང་གི་རྟེན་
འབྲེལ་ཡིན་པའི་ཕྱིར་ཏེ། རྟེན་འབྲེལ་གང་ཞིག །རྣམ་བྱང་བདེན་པ་ཡིན་པའི་ཕྱིར། །
རང་ལུགས་བཞག་པ་དང་བཤད་བྱའི་མདོ་འགོད་པ། །
བཞི་པ་རང་ལུགས་བཞག་པ་ལ། བཤད་བྱའི་མདོ་འགོད་པ་དང་། མདོའི་དོན་
བཤད་པ་གཉིས། དང་པོ་ནི། ས་ལུ་ལྗང་པའི་མདོ་ལས། དགེ་སློང་དག་སུས་རྟེན་ཅིང་
- 89 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
འབྲེལ་པར་འབྱུང་བ་མཐོང་བ་དེས་ཆོས་མཐོང་ངོ༌། །སུས་ཆོས་མཐོང་བ་དེས་སངས་
རྒྱས་མཐོང་ངོ༌། །ཞེས་གསུངས་པའི་རྟེན་ཅིང་འབྲེལ་བར་འབྱུང་བ་དེ་ཇི་ལྟ་བུ་ཞེ་ན།
རྟེན་ཅིང་འབྲེལ་པར་འབྱུང་བ་ཞེས་བྱ་བ་ནི། འདི་ལྟ་སྟེ། འདི་ཡོད་པས་ན་འདི་འབྱུང་།
འདི་སྐྱེས་པའི་ཕྱིར་འདི་སྐྱེ་སྟེ། གང་འདི་མ་རིག་པའི་རྐྱེན་གྱིས་འདུ་བྱེད། འདུ་བྱེད་ཀྱི་
རྐྱེན་གྱིས་རྣམ་པར་ཤེས་པ། རྣམ་པར་ཤེས་པའི་རྐྱེན་གྱིས་མིང་དང་གཟུགས། མིང་
དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག །སྐྱེ་མཆེད་དྲུག་གི་རྐྱེན་གྱིས་རེག་པ། རེག་
པའི་རྐྱེན་གྱི་ཚོར་བ། ཚོར་བའི་རྐྱེན་གྱིས་སྲེད་པ། སྲེད་པའི་རྐྱེན་གྱིས་ལེན་པ། ལེན་
པའི་རྐྱེན་གྱིས་སྲིད་པ། སྲིད་པའི་རྐྱེན་གྱིས་སྐྱེ་བ། སྐྱེ་བའི་རྐྱེན་གྱི་རྒ་ཤི་དང་། མྱ་ངན་
དང༌། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་
རྣམས་འབྱུང་བར་འགྱུར་ཏེ། དེ་ལྟར་ན་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པ་
འདི་འབྱུང་བར་འགྱུར་རོ། །དེ་ལ་མ་རིག་པ་འགགས་པས། འདུ་བྱེད་འགག །འདུ་
བྱེད་འགགས་པས། རྣམ་པར་ཤེས་པ་འགག །རྣམ་པར་ཤེས་པ་འགགས་པས། མིང་
དང་གཟུགས་འགག །མིང་དང་གཟུགས་འགགས་པས། སྐྱེ་མཆེད་དྲུག་འགག །སྐྱེ་
མཆེད་དྲུག་འགགས་པས། རེག་པ་འགག །རེག་པ་འགགས་པས་ཚོར་བ་འགག །ཚོར་
བ་འགགས་པས་སྲེད་པ་འགག །སྲེད་པ་འགགས་པས་ལེན་པ་འགག །ལེན་པ་འགགས་
པས་སྲིད་པ་འགག །སྲིད་པ་འགགས་པས་སྐྱེ་བ་འགག །སྐྱེ་བ་འགག་པས་རྒ་ཤི་(༦བ)
འགག །རྒ་ཤི་འགགས་པས་མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་
དང༌། ཡིད་མི་བདེ་བ་དང་། འཁྲུགས་པ་རྣམས་འགག་པར་འགྱུར་ཏེ། དེ་ལྟར་ན་སྡུག་
བསྔལ་གྱི་ཕུང་པོ་ཆེན་པོ་འབའ་ཞིག་པ་འདི་འགག་པར་འགྱུར་རོ། །ཞེས་གསུངས། །
གཉིས་པ་མདོའི་དོན་བཤད་པ་ལ། མདོའི་ཚིག་དོན་བཤད་པ། ཀུན་ནས་ཉོན་
མོངས་ཕྱོགས་ཀྱི་རྟེན་འབྲེལ་དངོས་བཤད་པའོ། ། ་
- 90 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
༈ དང་པོ་ནི། སུས་རྟེན་ཅིང་འབྲེལ་པར་འབྱུང་བ་མཐོང་བ་དེས། ཞེས་པ་ནས།
སངས་རྒྱས་མཐོང་ངོ༌། །ཞེས་པའི་བར་གྱིས་རྟེན་འབྲེལ་སྤྱིའི་རྣམ་གཞག་དེ་བསྟན་ནས།
གང་འདི་མ་རིག་པའི་རྐྱེན་གྱིས་འདུ་བྱེད། ཅེས་པ་ནས། སྡུག་བསྔལ་གྱི་ཕུང་པོ་ཆེན་པོ་
འབའ་ཞིག་པ་འདི་འབྱུང་བར་འགྱུར་རོ། །ཞེས་པའི་བར་གྱི་ཀུན་ནས་ཉོན་མོངས་ཕྱོགས་
ཀྱི་རྟེན་འབྲེལ་ལུགས་འབྱུང་དེ་དངོས་སུ་བསྟན་ནས། ལུགས་ལྡོག་དེ་ཤུགས་ལ་བསྟན་
ནོ། །དེ་ལ་མ་རིག་པ་འགགས་པས། ཞེས་པ་ནས། འབའ་ཞིག་པ་འདི་འགག་པར་
འགྱུར་རོ། །ཞེས་པའི་བར་རྣམ་བྱང་ཕྱོགས་གྱི་རྟེན་འབྲེལ་ལུགས་འབྱུང་དེ་དངོས་སུ་
བསྟན་ནས། ལུགས་ལྡོག་དེ་ཤུགས་ལ་བསྟན་ནོ། །དེ་ལྟར་བསྟན་པ་ལ་དགོས་པ་ཡོད་
དེ། འཁོར་བར་འཇུག་ལྡོག་ལ་རྨོངས་པའི་གདུལ་བྱ་རྣམས་རྨོངས་པ་དེ་དང་བྲལ་བར་
བྱ་བའི་ཆེད་ཡིན་པའི་ཕྱིར། དེ་སྐད་དུ་ཡང་། སཱ་ལུ་ལྗང་པའི་མདོའི་འགྲེལ་པ་ལས།
གང་དག་འཁོར་བར་འཇུག་པ་དང་ལྡོག་པ་ལ་རྨོངས་པ་རྣམས་རྨོངས་པ་དེ་དང་བྲལ་
བར་བྱ་བའི་ཕྱིར། ལུགས་སུ་འབྱུང་བ་དང་ལུགས་སུ་མི་འབྱུང་བ་གཉིས་ཀྱིས་ཀུན་ནས་
ཉོན་མོངས་པ་དང་། རྣམ་བྱང་གི་ཕྱོགས་ལས་བརྩམས་ཏེ་རྟེན་ཅིང་འབྲེལ་པར་འབྱུང་
བ་འདི་གསུངས་ཞེས་གསུངས་པའི་ཕྱིར། །
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དངོས་བཤད་པ། ད་
གསུམ་པ་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དངོས་བཤད་པ་ལ། སྤྱིའི་
མཚན་ཉིད། སོ་སོའི་དབྱེ་བསྡུ་གོ་རིམ་ངེས་པའི་ཚུལ། གྲངས་ངེས་པའི་ཚུལ། རྐྱེན་དུ་
འགྱུར་ཚུལ། རང་རང་གི་བྱེད་ལས། ཚེ་དུ་ལ་རྫོགས་བཤད་པ། ས་མཚུངས་ཀྱི་རྣམ་
གཞག །ཇི་ལྟར་སྒོམ་པའི་ཚུལ། དེ་ལྟར་བསྒོམ་པའི་ཕན་ཡོན་དང་བཅུ། ལ ་
དང་པོ་ལ་ཁ་ཅིག །རང་གི་རྒྱུར་གྱུར་པའི་རྐྱེན་གསུམ་(༧༥)ལས་བྱུང་བ་གང་
- 91 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཞིག །སྡུག་ཀུན་གང་རུང་གིས་བསྡུས་པ། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་
གྱི་མཚན་ཉིད། ཟེར་ན། མ་དག་པའི་སྣོད་ཀྱི་འཇིག་རྟེན་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། མ་གྲུབ་ན། དེར་ཐལ། སྡུག་བསྔལ་བདེན་པ་ཡིན་པའི་ཕྱིར།
རྟགས་གཞན་དུ་བསྒྲུབས་ཟིན། རྩ་བར་འདོད་ན། དེ་ཆོས་ཅན། ནང་གི་རྟེན་འབྲེལ་
ཡིན་པར་ཐལ་ལོ། །ཁྱབ་སྟེ། རྣམ་བྱང་གི་རྟེན་འབྲེལ་ཡིན་ན། ནང་གི་རྟེན་འབྲེལ་ཡིན་
པས་ཁྱབ་པའི་ཕྱིར། གོང་དུ་འདོད་ན། དེ་ཆོས་ཅན། ཁྱོད་རྒྱུད་ཀྱིས་བསྡུས་པར་ཐལ།
ནང་གི་རྟེན་འབྲེལ་ཡིན་པའི་ཕྱིར། རྟགས་ཁས། འདོད་མི་ནུས་སོ། ། །
གཞན་ཡང་། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པའི་
རྒྱུད་ཀྱི་གཟུགས་ཕུང་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ།
སྡུག་བསྔལ་བདེན་པ་ཡིན་པའི་ཕྱིར། རྟགས་སླ། འདོད་ན། དེའི་རྒྱུད་ལ་ཀུན་ནས་ཉོན་
མོངས་ཕྱོགས་ཀྱི་རྟེན་འབྲེལ་ཡོད་པར་ཐལ་ལོ། །འདོད་ན། དེ་ཆོས་ཅན། ཁྱོད་ཀྱི་རྒྱུད་
ལ་དེ་མེད་པར་ཐལ། ཁྱོད་ཀྱིས་དེ་སྤངས་པའི་ཕྱིར་ཏེ། ཁྱོད་ཀྱིས་རྟེན་འབྲེལ་ཡན་ལག་
བཅུ་གཉིས་པོ་ཐམས་ཅད་སྤངས་པའི་ཕྱིར་ཏེ། ཁྱོད་དགྲ་བཅོམ་པ་ཡིན་པའི་ཕྱིར། ཁྱབ་
སྟེ། རྣལ་འབྱོར་སྤྱོད་པའི་ས་ལས། དགྲ་བཅོམ་པས་ཡན་ལག་དུ་ཞིག་སྤངས་ཤེ་ན།
ཁམས་གསུམ་ན་སྤྱོད་པ་ཐམས་ཅད་དོ། །ཞེས་གསུངས་པའི་ཕྱིར། །
བྱས་པ་ལ་ཁོ་ན་རེ། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་
པའི་རྒྱུད་ལ་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ཡོད་པར་ཐལ། དེའི་རྒྱུད་ལ་
ཀུན་ནས་ཉོན་མོངས་ཕྱོགས་ཀྱི་བདེན་པ་ཡོད་པའི་ཕྱིར། ཟེར་ན། མ་ཁྱབ་བོ། །
རང་ལུགས་ནི། རང་གི་རྒྱུར་གྱུར་པའི་རྐྱེན་གསུམ་ལས་བྱུང་བ་གང་ཞིག །སྡུག་
ཀུན་གང་རུང་དུ་གྱུར་པའི་འཁོར་བ། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་གྱི་
མཚན་ཉིད། །
- 92 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
སོ་སོའི་དབྱེ་བསྡུ་བཤད་པ།
གཉིས་པ་སོ་སོའི་དབྱེ་བསྡུ་ལ། དབྱེ་བ་དངོས། སོ་སོའི་ངོ་བོ་ངོས་བཟུང་བ།
བསྡུ་བ་བཤད་པ་དང་གསུམ་ལས། དང་པོ་ནི། ཀུན་ནས་ཉོན་མོངས་ཕྱོགས་ཀྱི་རྟེན་
འབྲེལ་དེ་ལ་རྩ་བའི་སྒོ་ནས་དབྱེ་ན་གཉིས་སུ་(༧བ)ཡོད་དེ། དེར་གྱུར་པའི་སྡུག་ཀུན་
གཉིས་སུ་ཡོད་པའི་ཕྱིར། དེ་ལ་ཡན་ལག་གི་སྒོ་ནས་དབྱེ་ན་བཅུ་གཉིས་སུ་ཡོད་དེ། མ་
རིག་པའི་རྟེན་འབྲེལ་ནས། རྒ་ཤིའི་རྟེན་འབྲེལ་གྱི་བར་བཅུ་གཉིས་ཡོད་པའི་ཕྱིར།
ཉིང་ལག་གི་སྒོ་ནས་དབྱེ་ན། མཐའ་ཡས་པ་ཞིག་ཡོད་དེ། མ་རིག་པའི་རྟེན་འབྲེལ་དེ་
ལ་ཡང་འཕེན་བྱེད་དགེ་བའི་ལས་ཀྱི་ཀུན་སློང་དུ་གྱུར་པའི་མ་རིག་པ་དང་། འཕེན་
བྱེད་མི་དགེ་བའི་ལས་ཀྱི་ཀུན་སློང་དུ་གྱུར་པའི་མ་རིག་པ་དང༌། འཕེན་བྱེད་མི་གཡོ་
བའི་ལས་ཀྱི་ཀུན་སློང་དུ་གྱུར་པའི་མ་རིག་པ་སོགས་དུ་མ་ཡོད། འདུ་བྱེད་ཀྱི་རྟེན་འབྲེལ་
དེ་ལ་ཡང་འདོད་པའི་བདེ་འགྲོའི་རྣམ་སྨིན་གྱི་ཕུང་པོ་འཕེན་བྱེད་ཀྱི་བསོད་ནམས་ཀྱི་
ལས་དང་། ངན་འགྲོའི་རྣམ་སྨིན་གྱི་ཕུང་པོ་འཕེན་བྱེད་ཀྱི་བསོད་ནམས་མ་ཡིན་པའི་
ལས་དང་། ཁམས་གོང་མའི་རྣམ་སྨིན་གྱི་ཕུང་པོ་འཕེན་བྱེད་ཀྱི་མི་གཡོ་བའི་ལས་སོགས་
མཐའ་ཡས་པ་ཞིག་ཡོད་པའི་ཕྱིར།
སོ་སོའི་ངོ་བོ་ངོས་བཟུང་ཚུལ་བཤད་པ།
གཉིས་པ་སོ་སོའི་ངོ་བོ་ངོས་བཟུང་བ་ལ། མ་རིག་པ་ནས། རྒ་ཤིའི་བར་བཅུ་
གཉིས་ཡོད་པ་ལས། དང་པོ་ལ་དགག་གཞག་གཉིས་ལས། དང་པོ་ནི། ཁ་ཅིག །རིག་
པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རིག་པ། མ་རིག་པའི་མཚན་ཉིད།
ཟེར་ན། གང་ཟག་གི་བདག་འཛིན་དུ་གྱུར་པའི་ཡིད་ཀྱི་རྣམ་པར་ཤེས་པ་ཆོས་ཅན།
- 93 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼ཚ༽
མཚོན་བྱ་དེར་ཐལ། མཚན་ཉིད་དེའི་ཕྱིར། མ་གྲུབ་ན། དེར་ཐལ། གང་ཟག་གི་བདག་
མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རིག་པ་
ཡིན་པའི་ཕྱིར་ཏེ། གང་ཟག་གི་བདག་འཛིན་ཡིན་པའི་ཕྱིར། རྩ་བར་འདོད་ན། དེ་ཆོས་
ཅན། སེམས་བྱུང་ཡིན་པར་ཐལ། མ་རིག་པ་ཡིན་པའི་ཕྱིར། རྟགས་ཁས། འདོད་མི་
ནས་ཏེ། གཙོ་སེམས་ཡིན་པའི་ཕྱིར། །
ཁ་ཅིག །རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་
དེ། མ་རིག་པའི་མཚན་ཉིད་ཟེར་ན། དབང་ཤེས་སུ་གྱུར་པའི་མ་རིག་པ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། དབང་ཤེས་སུ་གྱུར་པའི་
མ་རིག་པ་ཡོད་པའི་ཕྱིར་ཏེ། རང་དང་མཚུངས་ལྡན་གྱི་མིག་གི་རྣམ་པར་ཤེས་པའི་
འཁོར་དུ་བྱུང་བའི་མ་རིག་པ་ཡོད་པའི་ཕྱིར་ཏེ། ཀུན་(༨ན)བཏུས་ལས། འདོད་ཆགས་
ནི་འདོད་པའི་ཁམས་ན་རྣམ་པར་ཤེས་པའི་ཚོགས་དྲུག་དང་མཚུངས་པར་ལྡན་ནོ། །
ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན། ཡིད་ཀྱི་ཤེས་པ་ཡིན་པར་
ཐལ། རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་བའི་རིག་པ་ཡིན་པའི་ཕྱིར།
ཁྱབ་སྟེ། གང་ཟག་གི་བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་
ཕྱོགས་སུ་གྱུར་པའི་རིག་པ་ཡིན་ན་ཡང་། ཡིད་ཀྱི་ཤེས་པ་ཡིན་པས་ཁྱབ། ཆོས་ཀྱི་
བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རིག་
པ་ཡིན་ན་ཡང་ཡིད་ཀྱི་ཤེས་པ་ཡིན་པས་ཁྱབ་པའི་ཕྱིར། དང་པོ་དེར་ཐལ། དེ་ཡིན་ན་
གང་ཟག་གི་བདག་འཛིན་ཡིན་དགོས་པའི་ཕྱིར། གཉིས་པ་དེར་ཐལ། དེ་ཡིན་ན་ཆོས་
ཀྱི་བདག་འཛིན་ཡིན་དགོས་པའི་ཕྱིར། རྟགས་འབུད་དོ། ། །
ཡང་ཁ་ཅིག །རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རང་
སྟོབས་ཀྱིས་རྨོངས་པའི་སེམས་བྱུང་དེ་མ་རིག་པའི་མཚན་ཉིད་ཟེར་ན། གང་ཟག་གི་
- 94 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
བདག་འཛིན་དུ་གྱུར་པའི་ཚོར་བ་དེ་མ་རིག་པ་མ་ཡིན་པར་ཐལ། དེའི་མཚན་ཉིད་ཀྱི་
ཟུར་དུ་རང་སྟོབས་ཀྱིས་རྨོངས་པ་ཞེས་སྨོས་པ་ལ་དགོས་པ་ཡོད་པའི་ཕྱིར། འདོད་ན།
དེ་ཆོས་ཅན། ཁྱོད་མ་རིག་པ་ཡིན་པར་ཐལ། རིག་པ་ཡེ་ཤེས་ཀྱི་འགལ་ཟླ་མི་མཐུན་
ཕྱོགས་སུ་གྱུར་པའི་སེམས་བྱུང་ཡིན་པའི་ཕྱིར། ཁྱབ་སྟེ། ཚད་མ་རྣམ་འགྲེལ་ལས།
རིག་པའི་མི་མཐུན་ཕྱོགས་ཕྱིར་དང་། །སེམས་བྱུང་ཉིད་ཀྱིས་དམིགས་པའི་ཕྱིར། །ལོག་
པར་དམིགས་ཉིད་མ་རིག་པར། །ཞེས་གསུངས་པའི་ཕྱིར། གོང་གི་རྟགས་མ་གྲུབ་ན།
དེ་ཆོས་ཅན། དེར་ཐལ། གང་ཟག་གི་བདག་མེད་རྟོགས་པའི་རིག་པ་ཡེ་ཤེས་ཀྱི་
འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་ཡིན་པའི་ཕྱིར་ཏེ། གང་ཟག་གི་
བདག་འཛིན་དུ་གྱུར་པའི་སེམས་བྱུང་ཡིན་པའི་ཕྱིར། བྱས་པ་ལ་ཁོ་ན་རེ། གང་ཟག་གི་
བདག་འཛིན་དུ་གྱུར་པའི་ཚོར་བ་དེ་ཉོན་མོངས་ཅན་གྱི་མ་རིག་པ་ཡིན་པར་ཐལ། དེ་
མ་རིག་པ་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། རྩ་ཉོན་ཡིན་པར་
ཐལ་ལོ། །འདོད་ན། དེ་ཆོས་ཅན། རྩ་ཉོན་མ་ཡིན་པར་ཐལ། ཀུན་འགྲོ་ཡིན་པའི་ཕྱིར་
ན་མ་ཁྱབ། མ་གྲུབ་ན། དེར་(༨བ)ཐལ། ཚོར་བ་ཡིན་པའི་ཕྱིར། ཟེར་ན། མ་ཁྱབ་
མཚམས་ལ། འཇིག་ལྟ་ཆོས་ཅན། རྩ་ཉོན་མ་ཡིན་པར་ཐལ། ཡུལ་ངེས་ཡིན་པའི་ཕྱིར།།
ཁྱབ་པ་ཁས། མ་གྲུབ་ན། དེར་ཐལ། ཤེས་རབ་ཡིན་པའི་ཕྱིར་ཏེ། ཤེས་རབ་ཉོན་
མོངས་ཅན་ཡིན་པའི་ཕྱིར་ཏེ། ཆོས་ཅན་དེའི་ཕྱིར། རྩ་བར་འདོད་ན། དེ་ཆོས་ཅན། རྩ་
ཉོན་ཡིན་པར་ཐལ། ཉོན་མོངས་ཅན་གྱི་མ་རིག་པ་ཡིན་པའི་ཕྱིར། མ་གྲུབ་ན། དེར་
ཐལ། དེ་མ་རིག་པ་ཡིན་པའི་ཕྱིར། རྣམ་འགྲེལ་ལས། ཉེས་པ་རྣམ་པ་ཐམས་ཅད་
དག །འཇིག་ཚོགས་ལྟ་ལས་སྐྱེས་པ་ཡིན། །དེ་མ་རིག་དེ་དེ་ལས་ཆགས། །དེ་ལས་ཞེ་
སྡང་ལ་སོགས་འབྱུང་། །ཞེས་གསུངས་པའི་ཕྱིར།
ཡང་ཁ་ཅིག །འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་དེ། ཡན་
95 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པའི་མཚན་ཉིད་ཟེར་ན། ཚུར་མཐོང་
ལྷས་བྱིན་གྱི་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་ཆོས་ཅན་གྱི་བསྒྲུབ། འདོད་ན། དེ་
ཆོས་ཅན། ཁྱོད་འཕེན་བྱེད་ལས་ཀྱི་རྒྱུ་ཡིན་པར་ཐལ་ལོ། །འདོད་ན། ཁྱོད་མེད་ན་
འཕེན་བྱེད་ཀྱི་ལས་མེད་པས་ཁྱབ་པར་ཐལ་ལོ། །འདོད་ན་སླ། ཡང་ཁ་ཅིག །རང་གིས་
ཀུན་ནས་བསླངས་པའི་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་དེ། ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པའི་མཚན་ཉིད་ཟེར་ན། དེ་མི་འཐད་
པར་ཐལ། ཉོན་མོངས་ཅན་མ་ཡིན་པའི་མ་རིག་པས་ཀུན་ནས་བསླངས་ཏེ་འཕེན་བྱེད་
ཀྱི་ལས་གསོག་པ་ཡོད་པའི་ཕྱིར། དེར་ཐལ། ཉོན་མོངས་ཅན་མ་ཡིན་པའི་སེམས་ཀྱིས་
ཀུན་ནས་བསླངས་ཏེ་འཕེན་བྱེད་ཀྱི་ལས་གསོག་པ་ཡོད་པའི་ཕྱིར་ཏེ། དགེ་བའི་སེམས་
ཀྱིས་ཀུན་ནས་བསླངས་ཏེ་འཕེན་བྱེད་ཀྱི་ལས་གསོག་པ་ཡོད་པའི་ཕྱིར་ཏེ། དེས་ཀུན་
ནས་བསླངས་ཏེ་ལས་གསོག་པ་ཡོད་པའི་ཕྱིར། འཕེན་བྱེད་དགེ་བའི་ལས་ཡོད་པའི་
ཕྱིར། ཡང་ཁ་ཅིག །འཁོར་བའི་རྩ་བར་གྱུར་པའི་མ་རིག་པ་དེ། ཡན་ལག་བཅུ་གཉིས་
ཀྱི་ནང་ཚན་དུ་གྱུར་པའི་མ་རིག་པའི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག །
ཚུར་མཐོང་ལྷས་བྱིན་གྱི་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་
པ་(༩ན) ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་ཆོས་ཅན་གྱིས་
གྲུབ། འདོད་ན། དེ་ཆོས་ཅན། འཁོར་བའི་རྩ་བ་ཡིན་པར་ཐལ། དེར་གྱུར་པའི་མ་
རིག་པ་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། འཁོར་བའི་རྒྱུ་ཡིན་
པར་ཐལ་ལོ། །ཟེར་ན་མི་འཐད་དེ། དད་པ་ཆོས་ཅན། དགེ་བའི་རྒྱུ་ཡིན་པར་ཐལ།
དགེ་བའི་རྩ་བ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། དགེ་རྩ་ཡིན་
པའི་ཕྱིར་ཏེ། དད་པ་ཡིན་པའི་ཕྱིར། རྩ་བར་འདོད་མི་ནུས་ཏེ། དགེ་བའི་བྱེ་བྲག་ཡིན་
- 96 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
པའི་ཕྱིར། །
རང་ལུགས་ཀྱི་སྐྱོན་ནི། ཆོས་ཀྱི་བདག་འཛིན་དུ་གྱུར་པའི་མ་རིག་པ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། མ་གྲུབ་ན། དེར་ཐལ། ཆོས་ཀྱི་བདག་
འཛིན་འཁོར་བའི་རྩ་བ་ཡིན་པའི་ཕྱིར། དྲང་ངེས་རྣམ་འབྱེད་ལས། ཆོས་ཀྱི་བདག་
འཛིན་གྱིས་གང་ཟག་གི་བདག་འཛིན་གྱི་གཞི་བྱེད་པ་ནི་ཉན་རང་ལ་ཆོས་ཀྱི་བདག་
མེད་རྟོགས་པ་མེད་པར་བཞེད་པའི་དབུ་མ་པ་རྣམས་ཀྱིས་ཀྱང་བཞེད་དོ། །དེ་ལ་ནི་
ཆོས་ཀྱི་བདག་འཛིན་ཟད་ན་གང་ཟག་གི་བདག་འཛིན་ལྡོག་ཀྱང་ཆོས་ཀྱི་བདག་འཛིན་
མ་ཟད་ན་གང་ཟག་གི་བདག་འཛིན་མི་ལྡོག་པ་མིན་པས་འཁོར་བའི་གཞི་མཐའ་མཐར་
གཏུགས་པ་མ་ལོག་ཀྱང་འཁོར་བ་ལས་གྲོལ་བ་མི་འགལ་ལོ། །ཞེས་གསུངས་པའི་ཕྱིར།
གཞན་ཡང་། ཆོས་ཀྱི་བདག་འཛིན་འཁོར་བའི་རྩ་བ་ཡིན་པར་ཐལ། དེ་འཇིག་ལྟའི་རྩ་
བ་ཡིན་པའི་ཕྱིར་ཏེ། དེ་འཇིག་ལྟའི་རྩ་བ་ཡིན་པར་དབུ་མ་རང་རྒྱུད་པས་ཁས་ལེན་
པའི་ཕྱིར་ཏེ། དེ་འཇིག་ལྟའི་རྩ་བ་ཡིན་པར་སེམས་ཙམ་པས་ཁས་ལེན་པའི་ཕྱིར། དེའི་
ཐད་ཀྱི་དྲང་ངེས་རྣམ་འབྱེད་ལས། དེ་ལྟར་ན་ཆོས་རྣམས་ལ་ངོ་བོ་དང་ཁྱད་པར་དུ་
བཏགས་པ་རང་གི་མཚན་ཉིད་ཀྱིས་གྲུབ་པར་འཛིན་པའི་ཆོས་ཀྱི་བདག་འཛིན་གྱིས་
འཇིག་ལྟའི་རྩ་བ་བྱེད་པར་བཞེད་ལ་ཞེས་གསུངས་པའི་ཕྱིར། བྱས་པ་ལ་ཁོ་ན་རེ།
ཉན་ཐོས་དགྲ་བཅོམ་པ་དེ་འཁོར་བའི་རྩ་བ་སྤངས་པའི་གང་ཟག་མ་ཡིན་པར་ཐལ།
ཆོས་ཀྱི་བདག་འཛིན་འཁོར་བའི་རྩ་བ་ཡིན་པའི་ཕྱིར། རྟགས་ཁས། འདོད་ན། དེ་ཆོས་
ཅན། ཁྱོད་དེ་སྤངས་པའི་གང་ཟག་ཡིན་པར་ཐལ། ཁྱོད་འཁོར་བ་སྤངས་པའི་གང་ཟག་
ཡིན་༩བ)པའི་ཕྱིར། ཟེར་ན་མ་ཁྱབ། རྟགས་གྲུབ་སྟེ། དགྲ་བཅོམ་པ་ཡིན་པའི་ཕྱིར།
གཞན་ཡང་། ཉན་ཐོས་དགྲ་བཅོམ་པ་དེ་འཁོར་བའི་རྩ་བ་སྤངས་པའི་གང་ཟག་
ཡིན་པར་ཐལ། ཉན་ཐོས་སློབ་པ་འཕགས་པ་དེ་འཁོར་བའི་རྩ་བ་སྤང་བྱའི་གཙོ་བོར་
97 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བྱེད་པའི་གང་ཟག་ཡིན་པའི་ཕྱིར། མ་གྲུབ་ན། དེ་དེ་ལྟར་བྱེད་པའི་གང་ཟག་གཞི་མ་
གྲུབ་པར་ཐལ། ཉན་ཐོས་སློབ་པ་འཕགས་པ་དེ་ཡང་དེ་མ་ཡིན། བྱང་སེམས་འཕགས་
པ་དེ་ཡང་དེ་མ་ཡིན་པའི་ཕྱིར། ཕྱི་མ་མ་གྲུབ་ན། བྱང་སེམས་འཕགས་པ་ཆོས་ཅན།
ཁྱོད་འཁོར་བ་སྤང་བྱའི་གཙོ་བོར་བྱེད་པའི་གང་ཟག་ཡིན་པར་ཐལ། མ་གྲུབ་པ་དེའི་
ཕྱིར། ཟེར་ན་མ་ཁྱབ།
།
གཞན་ཡང་། ཉན་ཐོས་སློབ་པ་འཕགས་པ་ཆོས་ཅན། ཁྱོད་འཁོར་བའི་རྩ་བ་སྤང་
བྱའི་གཙོ་བོར་བྱེད་པའི་གང་ཟག་ཡིན་པར་ཐལ། ཁྱོད་འཁོར་བའི་རྩ་བར་གྱུར་པའི་
ཉོན་མོངས་ཅན་གྱི་མ་རིག་པ་སྤང་བྱའི་གཙོ་བོར་བྱེད་པའི་གང་ཟག་ཡིན་པའི་ཕྱིར་ན་
མ་ཁྱབ། རྟགས་གྲུབ་སྟེ། དེ་སྤང་བྱའི་གཙོ་བོར་བྱེད་པའི་གང་ཟག་གཞི་གྲུབ་པའི་ཕྱིར།
ཟེར་ན་མི་འཐད་དེ། འཁོར་བ་སྤངས་པ་དང་འཁོར་བའི་རྩ་བ་སྤངས་པ་གཉིས་དུས་
མཉམ་པར་ཐལ། འཁོར་བ་སྤངས་ན་འཁོར་བའི་རྩ་བ་སྤངས་པས་ཁྱབ་པའི་ཕྱིར།
རྟགས་ཁས། འདོད་ན། སྡུག་བསྔལ་སྤངས་པ་དང༌། སྡུག་བསྔལ་གྱི་རྩ་བ་སྤངས་པ་
གཉིས་དུས་མཉམ་པར་ཐལ་ལོ། །འདོད་ན། ཆོས་ཀྱི་བདག་འཛིན་འཁོར་བའི་རྩ་བ་
ཡིན་པར་ཐལ། དེ་སྡུག་བསྔལ་གྱི་རྩ་བ་ཡིན་པའི་ཕྱིར། མ་གྲུབ་ན། གང་ཟག་གི་
བདག་འཛིན་སྤངས་པའི་གང་ཟག་ཡིན་ན་སྡུག་བསྔལ་གྱི་རྩ་བ་སྤངས་པའི་གང་ཟག་
ཡིན་དགོས་པར་ཐལ། གང་ཟག་གི་བདག་འཛིན་སྡུག་བསྔལ་གྱི་རྩ་བ་ཡིན་པ་གང་
ཞིག །གང་ཟག་གི་བདག་འཛིན་ལས་ཕྲ་བར་གྱུར་པའི་སྡུག་བསྔལ་གྱི་རྩ་བ་མེད་པའི་
ཕྱིར་ཏེ། ཆོས་ཀྱི་བདག་འཛིན་དེ་སྡུག་བསྔལ་གྱི་རྩ་བ་མ་ཡིན་པའི་ཕྱིར། རྟགས་ཁས།
འདོད་ན། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པ་ཆོས་ཅན།
སྡུག་བསྔལ་གྱི་རྩ་བ་སྤངས་པའི་གང་ཟག་ཡིན་པར་ཐལ། གང་ཟག་གི་བདག་འཛིན་
སྤངས་པའི་གང་ཟག་ཡིན་(༡༠ན)པའི་ཕྱིར། ཁྱབ་པ་ཁས། རྟགས་གྲུབ་སྟེ། དགྲ་
- 98 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
བཅོམ་པ་ཡིན་པའི་ཕྱིར། འདོད་ན། དེ་ཆོས་ཅན། སྡུག་བསྔལ་སྤངས་པའི་གང་ཟག་
ཡིན་པར་ཐལ་ལོ། །རྟགས་ཁས། འདོད་མི་ནུས་ཏེ། དེའི་རྒྱུད་ལ་སྡུག་བསྔལ་ཡོད་པའི་
ཕྱིར་ཏེ། དེའི་རྒྱུད་ལ་ཁྱབ་པ་འདུ་བྱེད་ཀྱི་སྡུག་བསྔལ་ཡོད་པའི་ཕྱིར། འདི་ནི་ལན་གྱིས་
བཟློག་པར་མི་ནུས་པའི་ཐལ་འགྱུར་ཡིན་ནོ། །
ཁོ་ན་རེ། འཁོར་བའི་རྩ་བ་ལ་འཛིན་སྟངས་མི་མཐུན་པ་གཉིས་ཡོད་པར་ཐལ།
གང་ཟག་གི་བདག་འཛིན་ཡང་འཁོར་བའི་རྩ་བ་ཡིན། ཆོས་ཀྱི་བདག་འཛིན་ཡང་འཁོར་
བའི་རྩ་བ་ཡིན་པའི་ཕྱིར། འདོད་ན། ༈ འཇུག་པའི་ཊིཀ་ཆེན་ལས། འཁོར་བའི་རྩ་བ་
ལ་མི་མཐུན་པ་གཉིས་མེད་པར་བཤད་པ་མི་འཐད་པར་ཐལ་ལོ། །ཟེར་ན་མ་ཁྱབ་སྟེ།
དེའི་དོན་ནི། འཛིན་སྟངས་འགལ་བའི་འཁོར་བའི་རྩ་བ་ལ་མི་མཐུན་པ་གཉིས་མེད་པ་
ལུང་དེའི་དོན་ཡིན་པའི་ཕྱིར། གཞན་ཡང་། མཚན་ཉིད་དེ་མི་འཐད་པར་ཐལ། འཁོར་
བའི་རྩ་བར་གྱུར་པའི་མ་རིག་པ་ཀུན་བརྟགས་མེད། ཡན་ལག་བཅུ་གཉིས་ཀྱི་ནང་ཚན་
དུ་གྱུར་པའི་མ་རིག་པ་ཀུན་བརྟགས་ཡོད་པའི་ཕྱིར། དང་པོ་གྲུབ་སྟེ། ལམ་རིམ་ལས།
སེམས་ཅན་རྣམས་འཁོར་བར་འཆིང་བ་ནི་ལྷན་སྐྱེས་ཀྱི་མ་རིག་པ་ཡིན་པའི་ཕྱིར་དང་
ཀུན་བརྟགས་ཀྱི་མ་རིག་པ་ནི་གྲུབ་མཐའ་སྨྲ་བ་དེ་དག་ཁོ་ན་ལ་ཡོད་པས་འཁོར་བའི་
རྩ་བར་མི་འཐད་པའི་ཕྱིར་རོ། །འདི་ལ་ངེས་པ་དམིགས་ཕྱེད་པར་རྙེད་པ་ཤིན་ཏུ་གལ་
ཆེའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། མཐོང་སྤངས་སུ་གྱུར་པའི་ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཀུན་བརྟགས་ཡོད་པའི་ཕྱིར་ཏེ།
རྒྱུན་ཞུགས་ཀྱི་སྤང་བྱའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡོད་
པའི་ཕྱིར་ཏེ། རྣལ་འབྱོར་སྤྱོད་པའི་ས་ལས། རྒྱུན་ཏུ་ཞུགས་པས་ཡན་ལག་དུ་ཞིག་སྤངས་
ཤེ་ན། ཐམས་ཅད་ཀྱི་ཕྱོགས་གཅིག་པ་སྟེ་གང་ཡང་རིལ་གྱིས་སྤངས་པ་ནི་མ་ཡིན་
ནོ། །ཞེས་གསུངས་པའི་ཕྱིར། །
99-



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼ཏ༽
ཁ་ཅིག །རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་བའི་རང་སྟོབས་
ཀྱིས་རྨོངས་པའི་སེམས་བྱུང་གང་ཞིག །རང་དང་རྟེན་(༡༠བ)འབྲེལ་ཚར་གཅིག་ཏུ་
གཏོགས་པའི་འཕེན་བྱེད་ལས་ཀྱི་ཀུན་སློང་བྱེད་པ་དེ། ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མ་རིག་པའི་མཚན་ཉིད། དེ་ལ་དབྱེ་ན། བསོད་ནམས་མ་ཡིན་པའི་
ལས་ཀུན་ནས་སློང་བར་བྱེད་པའི་ལས་འབྲས་ལ་རྨོངས་པའི་མ་རིག་པ་དང་། བསོད་
ནམས་དང་མི་གཡོ་བའི་ལས་ཀུན་ནས་སློང་བར་བྱེད་པའི་གང་ཟག་རང་རྐྱ་ཐུབ་པའི་
རྫས་ཡོད་དུ་འཛིན་པའི་དེ་ཁོ་ན་ཉིད་ལ་རྨོངས་པའི་མ་རིག་པ་གཉིས་སུ་ཡོད་ཟེར་ན་
ནང་འགལ་ཏེ། ལས་འབྲས་ལ་རྨོངས་པའི་མ་རིག་པ་ཡང་ཡིན། ཡན་ལག་བཅུ་གཉིས་
ཀྱི་ནང་ཚན་དུ་གྱུར་པའི་མ་རིག་པ་ཡང་ཡིན་པའི་གཞི་མཐུན་པ་ཡོད་པར་ཐལ། དམ་
བཅའ་འཐད་པའི་ཕྱིར། འདོད་ན། རྒྱུ་དགེ་བ་སྤྱོད་པ་ལས་འབྲས་བུ་བདེ་བ་མི་འབྱུང་
བར་འཛིན་པའི་སེམས་བྱུང་རྨོངས་པ་ཡང་ཡིན། ཡན་ལག་བཅུ་གཉིས་ཀྱི་ནང་ཚན་དུ་
གྱུར་པའི་མ་རིག་པ་ཡང་ཡིན་པའི་གཞི་མཐུན་པ་ཡོད་པར་ཐལ་ལོ། །འདོད་ན། ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་རྒྱུ་དགེ་བ་སྤྱོད་པ་ལས་འབྲས་བུ་བདེ་བ་མི་
འབྱུང་བར་འཛིན་པའི་སེམས་བྱུང་རྨོངས་པ་ཆོས་ཅན། རིག་པ་ཡེ་ཤེས་ཀྱི་འགལ་ཟླ་མི་
མཐུན་ཕྱོགས་སུ་གྱུར་པའི་རང་སྟོབས་ཀྱིས་རྨོངས་པའི་སེམས་བྱུང་ཡིན་པར་ཐལ། ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་པའི་ཕྱིར། རྟགས་ཁས། འདོད་
ན། དེ་ཆོས་ཅན། བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་
ཕྱོགས་སུ་གྱུར་པའི་རིག་པ་ཡིན་པར་ཐལ་ལོ། །འདོད་ན། རྒྱུ་དགེ་བ་སྤྱོད་པ་ལས་
འབྲས་བུ་བདེ་བ་འབྱུང་བར་རྟོགས་པའི་བློ་དེས་བདག་མེད་རྟོགས་པར་ཐལ་ལོ། །
གཞན་ཡང་། དེའི་ནང་ཚན་དུ་གྱུར་པའི་མ་རིག་པ་དང་ལས་འབྲས་ལ་རྨོངས་པའི་མ་
རིག་པའི་གཞི་མཐུན་མེད་པར་ཐལ། དེའི་ནང་ཚན་དུ་གྱུར་པའི་མ་རིག་པ་ཡིན་ན། དེ་
- 100 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
ཁོ་ན་ཉིད་ལ་རྨོངས་པའི་མ་རིག་པ་ཡིན་དགོས་པའི་ཕྱིར་ཏེ། དེ་ལྟར་དུ་གསེར་ཕྲེང་
ལས་བཤད་པའི་ཕྱིར།།
དེས་ན། དེའི་ནང་ཚན་དུ་གྱུར་པའི་མ་རིག་པ་དེ་མཐོང་སྤང་དང་སྒོམ་སྤང་གང་
ཡིན་དཔྱད་པ་ལ། དོན་གསལ་རྣམ་བཤད་པ་ན་རེ། དེ་མཐོང་སྤང་ཡིན་ཞེས་གསུངས།
དེ་ལ་སྐྱོན་འཕེན་པ་ཁ་ཅིག །ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་
ཆོས་ཅན། (༡༡ན)ཁྱོད་སྤང་བྱ་ཀུན་བརྟགས་ཡིན་པར་ཐལ། ཁྱོད་མཐོང་སྤང་ཡིན་
པའི་ཕྱིར། འདོད་ན། ཁྱོད་བྱ་རི་དྭགས་སོགས་ཀྱི་རྒྱུད་ལ་མེད་པར་ཐལ་ལོ། །ཟེར་ན་
མི་འཐད་དེ། རང་རྒྱུ་མི་དགེ་བའི་ལས་ཀྱི་རྣམ་སྨིན་གྱི་འབྲས་བུར་གྱུར་པའི་ངན་སོང་
བའི་གཟུགས་ཕུང་ཆོས་ཅན། ཁྱོད་སྤང་བྱ་ཀུན་བརྟགས་ཡིན་པར་ཐལ། ཁྱོད་མཐོང་
སྤང་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེའི་འབྲས་བུར་གྱུར་པའི་ངན་སོང་
བའི་ཕུང་པོ་དང་ཁམས་དང་སྐྱེ་མཆེད་གསུམ་ག་མཐོང་སྤང་ཡིན་པའི་ཕྱིར། རྟགས་
གྲུབ་སྟེ། ཀུན་བཏུས་ལས། ངན་སོང་བའི་ཕུང་པོ་དང་། ཁམས་དང་། སྐྱེ་མཆེད་ཐམས་
ཅད་ནི་མཐོང་བས་སྤང་བར་བྱ་བར་བལྟའོ། །ཞེས་གསུངས་པའི་ཕྱིར། རྩ་བར་འདོད་
མི་ནུས་ཏེ། ཁྱོད་གཟུགས་ཕུང་ཡིན་པའི་ཕྱིར། །
ལུང་དེའི་དོན་ལ་ཁ་ཅིག །ངན་སོང་བའི་ཕུང་པོ་དང་ཁམས་དང་སྐྱེ་མཆེད་ཐམས་
ཅད་མཐོང་སྤང་ཡིན་པ་ལུང་དེའི་དོན་ཡིན་ཟེར་ན། ངན་སོང་བའི་གང་ཟག་གི་རྒྱུད་ཀྱི་
ཕུང་ཁམས་སྐྱེ་མཆེད་གསུམ་པོ་གང་རུང་ཡིན་ན་མཐོང་སྤང་ཡིན་དགོས་པར་ཐལ།
ལུང་དེའི་དོན་འཆད་ཚུལ་འཐད་པའི་ཕྱིར། འདོད་ན། ངན་སོང་བའི་གང་ཟག་གི་རྒྱུད་
ཀྱི་ངར་འཛིན་ལྷན་སྐྱེས་ཆོས་ཅན། དེར་ཐལ། དེའི་ཕྱིར་ཏེ། ངན་སོང་བའི་གང་ཟག་གི་
རྒྱུད་ཀྱི་ཕུང་པོ་ཡིན་པའི་ཕྱིར། འདོད་མི་ནུས་ཏེ། ཁྱོད་ངར་འཛིན་ལྷན་སྐྱེས་ཡིན་པའི་
ཕྱིར། ཡང་ཁ་ཅིག །ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཆོས་ཅན།
- 101 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཁྱོད་རྒྱུན་ཞུགས་ཀྱིས་སྤངས་པར་ཐལ། ཁྱོད་མཐོང་སྤང་དུ་གྱུར་པའི་མ་རིག་པ་ཡིན་
པའི་ཕྱིར། ཟེར་བ་མི་འཐད་དེ། བདེན་འཛིན་ཀུན་བརྟགས་སུ་གྱུར་པའི་མ་རིག་པ་
ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ཁྱོད་ཤེས་སྒྲིབ་ཡིན་པའི་ཕྱིར་ཏེ།
ཁྱོད་མཐོང་སྤང་ཤེས་སྒྲིབ་ཡིན་པའི་ཕྱིར། །
རང་ལུགས་ཀྱི་སྐྱོན་ནི། དེའི་ནང་ཚན་དུ་གྱུར་པའི་མ་རིག་པ་ཆོས་ཅན། ཁྱོད་རྒྱུན་
ཞུགས་ཀྱི་སྤངས་པར་ཐལ། ཁྱོད་མཐོང་སྤང་གང་ཞིག །ཉོན་མོངས་ཅན་གྱི་མ་རིག་པ་
ཡིན་པའི་ཕྱིར། འདོད་ན། རྣལ་འབྱོར་སྤྱོད་པའི་ས་ལས། རྒྱུན་དུ་ཞུགས་པས་ཡན་
ལག་དུ་ཞིག་སྤངས་ཤེ་ན། ཐམས་ཅད་ཀྱི་ཕྱོགས་གཅིག་པ་སྟེ་(༡༡བ)གང་ཡང་རིམ་
གྱིས་སྤངས་པ་ནི་མ་ཡིན་ནོ། །ཞེས་གསུངས་པ་མི་འཐད་པར་ཐལ། ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་མ་རིག་པ་དེ་རྒྱུན་ཞུགས་ཀྱི་སྤངས་པའི་ཕྱིར། རྟགས་
ཁས་སོ། །བྱས་པ་ལ་ཁོ་ན་རེ། རྒྱུན་ཞུགས་དང་རྒྱུད་ཐ་དད་དུ་གྱུར་པའི་གང་ཟག་གི་
རྒྱུད་ཀྱི་མཐོང་སྤང་དུ་གྱུར་པའི་མ་རིག་པ་ཆོས་ཅན། ཁྱོད་རྒྱུན་ཞུགས་ཀྱིས་སྤངས་པར་
ཐལ། ཁྱོད་མཐོང་སྤང་དུ་གྱུར་པའི་ཉོན་མོངས་ཅན་གྱི་མ་རིག་པ་ཡིན་པའི་ཕྱིར། ཁྱབ་
པ་ཁས། འདོད་ན། ཁྱོད་རྒྱུན་ཞུགས་དང་རྒྱུད་གཅིག་ཏུ་གྱུར་པའི་གང་ཟག་གི་རྒྱུད་ལ་
ཡོད་པར་ཐལ་ལོ། །འདོད་ན། ཁྱོད་དེའི་རྒྱུད་ལ་མེད་པར་ཐལ། ཁྱོད་དེ་དང་རྒྱུད་ཐ་
དད་དུ་གྱུར་པའི་གང་ཟག་གི་རྒྱུད་ཀྱི་ཤེས་པ་ཡིན་པའི་ཕྱིར། ཟེར་ན་མ་ཁྱབ་སྟེ། རྒྱུན་
ཞུགས་དང་རྒྱུད་ཐ་དད་དུ་གྱུར་པའི་གང་ཟག་གི་རྒྱུད་ཀྱི་ཤེས་པ་དེ་ཁྱོད་ཀྱི་རྒྱུད་ཀྱི་
ཤེས་པ་མ་ཡིན་པར་ཐལ། ཁྱོད་རྒྱུན་ཞུགས་དང་རྒྱུད་གཅིག་ཏུ་གྱུར་པའི་གང་ཟག་ཡིན་
པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། མ་ཁྱབ་མཚམས་ལ་ཁྱབ་
པ་ཡོད་པའི་ཕྱིར། འདོད་ན། གང་ཟག་ཆོས་ཅན། དེར་ཐལ། དེའི་ཕྱིར། ཁྱོད་གང་
ཟག་གང་ཞིག །ཁྱོད་རྒྱུན་ཞུགས་དང་རྒྱུད་གཅིག་ཡིན་པའི་ཕྱིར་ཏེ། རྒྱུན་ཞུགས་ཁྱོད་
- 102 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
དང་རྒྱུད་གཅིག་ཡིན་པའི་ཕྱིར། གོང་དུ་འདོད་ན། རྒྱུན་ཞུགས་དང་རྒྱུད་ཐ་དད་དུ་གྱུར་
པའི་གང་ཟག་གི་རྒྱུད་ཀྱི་ཤེས་པ་ཆོས་ཅན། ཁྱོད་གང་ཟག་གི་རྒྱུད་ཀྱི་ཤེས་པ་ཡིན་པར་
ཐལ། ཁྱོད་ཤེས་པ་ཡིན་པའི་ཕྱིར།།
མཁས་པ་ཁ་ཅིག །ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་
ན་སྒོམ་སྤང་ཡིན་དགོས་ཏེ། དེ་ཡིན་ན་ཉོན་ཡིད་འཁོར་གྱི་མ་རིག་པ་ཡིན་དགོས་པའི་
ཕྱིར། ཞེས་གསུངས། དེ་ལ་སྐྱོན་འཕེན་པ་ཁ་ཅིག །དེའི་ནང་ཚན་དུ་གྱུར་པའི་མ་རིག་པ་
ཆོས་ཅན། ཁྱོད་དང་མཐོང་སྤང་གི་གཞི་མཐུན་མེད་པར་ཐལ། ཁྱོད་སྒོམ་སྤང་ཡིན་པའི་
ཕྱིར། འདོད་ན། དེ་དང་མཐོང་སྤང་གི་གཞི་མཐུན་ཡོད་པར་ཐལ། དེ་དང་རྒྱུན་ཞུགས་
ཀྱིས་སྤངས་པའི་གཞི་མཐུན་ཡོད་པའི་ཕྱིར། རྣལ་འབྱོར་སྤྱོད་པའི་སའི་ལུང་དེའི་བསྟན་
དོན་གྲུབ་པའི་ཕྱིར། ཟེར་ན་མི་འཐད་དེ། བདེན་འཛིན་ཆོས་ཅན། ཁྱོད་དང་མཐོང་
(༡༢ན)སྤང་གི་གཞི་མཐུན་མེད་པར་ཐལ། ཁྱོད་སྒོམ་སྤང་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། བདེན་འཛིན་གྱི་དངོས་གཉེན་བར་ཆད་མེད་ལམ་ཡིན་ན་སྒོམ་ལམ་
བར་ཆད་མེད་ལམ་ཡིན་དགོས་པའི་ཕྱིར། རྟགས་འབུད། རྩ་བར་འདོད་ན། དེ་དང་
མཐོང་སྤང་གི་གཞི་མཐུན་ཡོད་པར་ཐལ། བདེན་འཛིན་ཀུན་བརྟགས་དེ་མཐོང་སྤང་
ཡིན་པའི་ཕྱིར། །
རང་ལུགས་ཀྱི་སྐྱོན་ནི། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་
ཆོས་ཅན། ཁྱོད་དང་མཐོང་སྤང་གི་གཞི་མཐུན་མེད་པར་ཐལ། ཁྱོད་ཡིན་ན་སྒོམ་སྤང་
ཡིན་དགོས་པའི་ཕྱིར། རྟགས་ཁས། འདོད་ན། དེ་དང་མཐོང་སྤང་གི་གཞི་མཐུན་ཡོད་
པར་ཐལ། དེ་དང་རྒྱུན་ཞུགས་ཀྱིས་སྤངས་པའི་གཞི་མཐུན་ཡོད་པའི་ཕྱིར་ཏེ། རྣལ་
འབྱོར་སྤྱོད་པའི་ས་ལས། རྒྱུན་ཏུ་ཞུགས་པས་ཡན་ལག་དུ་ཞིག་སྤངས་ཤེ་ན། ཐམས་
ཅད་ཀྱི་ཕྱོགས་གཅིག་པ་སྟེ། ཞེས་གསུངས་པའི་ཕྱིར། ཁ་ཅིག །དགེ་བར་གྱུར་པའི་
- 103 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དང༌། མི་དགེ་བར་གྱུར་པའི་
དེ་འདྲ་གཉིས་སུ་ཡོད། ལུང་མ་བསྟན་དུ་གྱུར་པའི་དེ་འདྲ་མེད་ཟེར་ཞིང་། དགེ་བར་
གྱུར་པའི་དེ་ཡོད་དེ། འཕེན་བྱེད་དགེ་བའི་ལས་ཀྱི་ཀུན་སློང་དུ་གྱུར་པའི་མ་རིག་པ་
ཡོད་པའི་ཕྱིར། མི་དགེ་བར་གྱུར་པའི་དེ་ཡོད་དེ། འཕེན་བྱེད་མི་དགེ་བའི་ལས་ཀྱི་ཀུན་
སློང་དུ་གྱུར་པའི་མ་རིག་པ་ཡོད་པའི་ཕྱིར། ཟེར་ན། ཡན་ལག་བཅུ་གཉིས་ཀྱི་ནང་ཚན་
དུ་གྱུར་པའི་མ་རིག་པར་གྱུར་པའི་ལུང་མ་བསྟན་ཡོད་པར་ཐལ། བསམ་གཏན་གཉིས་
པར་སྐྱེ་བའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དེ་ལུང་མ་བསྟན་
ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ལུང་མ་བསྟན་ཡིན་པར་ཐལ། ཁྱོད་
ཁམས་གོང་མའི་སས་བསྡུས་ཀྱི་ཉོན་མོངས་ཡིན་པའི་ཕྱིར། ཁྱབ་སྟེ། མཛོད་ལས།
གོང་མ་ཐམས་ཅད་ལུང་མ་བསྟན། །ཞེས་གསུངས་པའི་ཕྱིར། རྟགས་གྲུབ་སྟེ། ཁྱོད་
བསམ་གཏན་དང་པོའི་སས་བསྡུས་ཀྱི་ཉོན་མོངས་ཡིན་པའི་ཕྱིར་ཏེ། ཆོས་ཅན་དེ་ཡིན་
པའི་ཕྱིར། བྱས་པ་ལ་ཁོ་ན་རེ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་ལུང་མ་
བསྟན་མེད་པར་ཐལ། དེས་ཀུན་ནས་བསླངས་པའི་ལས་མེད་པའི་(༡༢བ)ཕྱིར་ཏེ།
དེས་ཀུན་ནས་བསླངས་པའི་དགེ་བའི་ལས་ཀྱང་མེད། དེ་འདྲའི་མི་དགེ་བའི་ལས་ཀྱང་
མེད་པའི་ཕྱིར། དང་པོ་མ་གྲུབ་ན། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་ལུང་
མ་བསྟན་གྱིས་ཀུན་ནས་བསླངས་པའི་དགེ་བའི་ལས་ཆོས་ཅན། ཁྱོད་རང་ཀུན་ནས་
སློང་བྱེད་དགེ་བས་ཀུན་ནས་བསླང་བ་ཡིན་པར་ཐལ། ཁྱོད་ཆོས་ཅན་དེ་ཡིན་པའི་ཕྱིར།
འདོད་ན། ཁྱོད་ཀུན་སློང་གི་དགེ་བ་ཡིན་པར་ཐལ་ལོ། །འདོད་ན། ཁྱོད་དགེ་བ་ཡིན་
པར་ཐལ་ལོ། །འདོད་མི་ནུས་སོ། །རྩ་བའི་རྟགས་ཕྱི་མ་ཡང་རིགས་འགྲེ་ཟེར་ན། མཛོད་
ལས། རབ་ཏུ་འཇུག་བྱེད་དགེ་སོགས་ལས། །རྗེས་འཇུག་བྱེད་ཀྱང་རྣམ་གསུམ་འགྱུར། །
ཞེས་གསུངས་པ་མི་འཐད་པར་ཐལ། རྒྱུའི་ཀུན་སློང་དགེ་བས་ཀུན་ནས་བསླངས་ཤིང་
- 104 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
དུས་ཀྱི་ཀུན་སློང་ལུང་མ་བསྟན་གྱིས་ཀུན་ནས་བསླངས་པའི་ལས་མེད་པའི་ཕྱིར། མ་
གྲུབ་ན། དེ་ཁོ་ཁོ་རང་ཡིན་པར་ཐལ། ཁོ་ཡོད་པའི་ཕྱིར། འདོད་ན་སོང་། དེ་ཆོས་ཅན།
ཁྱོད་རང་ཀུན་ནས་སློང་བྱེད་ལུང་མ་བསྟན་གྱིས་ཀུན་ནས་བསླངས་པའི་ལས་ཡིན་པར་
ཐལ། ཁྱོད་ཆོས་ཅན་དེ་ཡིན་པའི་ཕྱིར། འདོད་ན། ཁྱོད་ལུང་མ་བསྟན་ཡིན་པར་ཐལ་
ལོ། །འདོད་ན། དེ་ཆོས་ཅན། ཁྱོད་དེ་མ་ཡིན་པར་ཐལ། ཁྱོད་དགེ་བ་ཡིན་པའི་ཕྱིར་ཏེ།
ཁྱོད་ཀུན་སློང་གི་དགེ་བ་ཡིན་པའི་ཕྱིར་ཏེ། ཁྱོད་རང་ཀུན་ནས་སློང་བྱེད་ཀྱི་དགེ་བས་
ཀུན་ནས་བསླངས་པའི་ལས་ཡིན་པའི་ཕྱིར་ཏེ། ཁྱོད་རྒྱུའི་ཀུན་སློང་དགེ་བས་ཀུན་ནས་
བསླངས་པའི་ལས་ཡིན་པར་ཕྱིར། འཁོར་གསུམ། །
གཞན་ཡང་། ཡན་ལག་བཅུ་གཉིས་ཀྱི་ནང་ཚན་གྱི་མ་རིག་པར་གྱུར་པའི་དགེ་བ་
ཆོས་ཅན། ཁྱོད་ཉན་ཐོས་དགྲ་བཅོམ་པས་སྤངས་པར་ཐལ། ཁྱོད་ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་པའི་ཕྱིར། རྟགས་ཁས། འདོད་ན།
ཁྱོད་དེས་མ་སྤངས་པར་ཐལ། ཁྱོད་ཤེས་སྒྲིབ་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། ཁྱོད་ཉོན་མོངས་ཅན་མ་ཡིན་པའི་མ་རིག་པ་ཡིན་པའི་ཕྱིར། རྟགས་སོང་།
དེར་ཐལ། ཁྱོད་ཉོན་མོངས་ཅན་མ་ཡིན་པ་གང་ཞིག །མ་རིག་པ་ཡིན་པའི་ཕྱིར། དང་
པོ་དེར་ཐལ། དགེ་བ་ཡིན་པའི་ཕྱིར། རྟགས་ཁས། དེ་ལ་ཁོང་གིས་གཟུགས་འཛིན་
རྫས་ཐ་དད་(༡༣ན)དུ་འཛིན་པའི་མ་རིག་པ་ཆོས་ཅན། ཁྱོད་ཤེས་སྒྲིབ་ཡིན་པར་ཐལ།
ཁྱོད་ཉོན་མོངས་ཅན་མ་ཡིན་པའི་མ་རིག་པ་ཡིན་པའི་ཕྱིར་ཏེ། ཁྱོད་དེ་དང་ཉོན་མོངས་
ཅན་གྱི་མ་རིག་པ་གང་རུང་གང་ཞིག །ཁྱོད་ཕྱི་མ་དེ་མ་ཡིན་པའི་ཕྱིར། ཕྱི་མ་མ་གྲུབ་ན།
ཁྱོད་ཉོན་སྒྲིབ་ཡིན་པར་ཐལ། མ་གྲུབ་པ་དེའི་ཕྱིར། རྩ་བར་འདོད་ན། དེ་ཆོས་ཅན།
ཁྱོད་གཙོ་བོར་ཐམས་ཅད་མཁྱེན་པ་འཐོབ་པ་ལ་བར་དུ་གཅོད་བྱེད་ཀྱི་སྒྲིབ་པ་ཡིན་
པར་ཐལ། ཁྱོད་ཤེས་སྒྲིབ་ཡིན་པའི་ཕྱིར། ཟེར་བ་མི་འཐད་དེ། གཟུགས་འཛིན་རྫས་
- 105 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༤༽
ཐ་དད་དུ་འཛིན་པའི་མ་རིག་པ་ཤེས་སྒྲིབ་ཡིན་པར་ཐལ། དེ་ལྟར་འཛིན་པའི་རྟོག་པ་
ཤེས་སྒྲིབ་ཡིན་པའི་ཕྱིར། འཇུག་པའི་ཊིཀ་ཆེན་ལས། མངོན་རྟོགས་རྒྱན་དུ་ཡང་ཐེག་
དམན་ལ་ཚུལ་གཉིས་གསུངས་པས། གཟུགས་འཛིན་རྫས་ཐ་དད་དུ་བདེན་པར་འཛིན་
པ་ལ། ཤེས་སྒྲིབ་ཏུ་འཇོག་མི་འཇོག་གཉིས་ངེས་པར་བྱ་དགོས་སོ། །ཞེས་གསུངས་
པའི་ཕྱིར། །
ཡང་ཁ་ཅིག །འཕགས་རྒྱུད་ལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་
རིག་པ་ཡོད་ཟེར་བ་མི་འཐད་དེ། འཕགས་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་
དུ་གྱུར་པའི་མ་རིག་པས་ཀུན་ནས་བསླངས་ཏེ་འཕེན་བྱེད་ཀྱི་ལས་གསོག་པ་ཡོད་པར་
ཐལ། དམ་བཅའ་འཐད་པའི་ཕྱིར། འདོད་ན། འཕགས་པའི་རྟེན་ལ་འཕེན་བྱེད་ཀྱི་
ལས་གསོག་པ་ཡོད་པར་ཐལ་ལོ། །འདོད་ན། ༈ རྟེན་འབྲེལ་མདོ་འགྲེལ་ལས། བདེན་
པ་མཐོང་ལ་འཕེན་པ་མེད། །ཅེས་གསུངས་པ་མི་འཐད་པར་ཐལ་ལོ། །
མཁས་པ་ཁ་ཅིག །འཕགས་པའི་རྟེན་ལ་འཕེན་བྱེད་ཀྱི་ལས་གསར་དུ་གསོག་པ་མེད་
ཀྱང་འཕགས་རྒྱུད་ལ་འཕེན་བྱེད་ཀྱི་ལས་ཡོད་ཅེས་གསུངས་པ་མི་འཐད་དེ། འཕགས་
པའི་རྟེན་ལ་འཕེན་བྱེད་ཀྱི་ལས་གསར་དུ་གསོག་པ་ཡོད་པར་ཐལ། འཕགས་རྒྱུད་ལ་
འཕེན་བྱེད་ཀྱི་ལས་ཡོད་པ་གང་ཞིག །འཕེན་བྱེད་ཀྱི་ལས་ཡིན་ན་འཕེན་བྱེད་ཀྱི་ལས་
གསར་དུ་གསོག་པའི་གནས་སྐབས་ཀྱི་ལས་ཡིན་དགོས་པའི་ཕྱིར། རྟགས་བུད། བྱས་
པ་ལ་ཁོ་ན་རེ། འཕགས་རྒྱུད་ལ་འཕེན་བྱེད་ཀྱི་ལས་ཡོད་པར་ཐལ། དགྲ་བཅོམ་པའི་
རྒྱུད་ལ་འཕེན་བྱེད་ཀྱི་ལས་ཡོད་པའི་ཕྱིར་ཏེ། ལྷག་བཅས་མྱང་(༡༣བ)འདས་ལ་གནས་
པའི་ཉན་ཐོས་དགྲ་བཅོམ་པའི་རྒྱུད་ལ་དེ་ཡོད་པའི་ཕྱིར་ཏེ། དེ་དེའི་དབང་གིས་འཁོར་
བར་གནས་པའི་ཕྱིར་ན། མ་ཁྱབ། རྟགས་གྲུབ་སྟེ། རྣམ་འགྲེལ་ལས། འདོད་ཆགས་
བྲལ་བས་གནས་པ་ནི། །བརྩེ་བའམ་ཡང་ན་ལས་ཀྱིས་ཡིན། །ཞེས་གསུངས་པའི་ཕྱིར།
- 106 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
ཟེར་ན། མ་ཁྱབ་མཚམས་ལ། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་
བཅོམ་པའི་རྒྱུད་ལ་སྔོན་སོ་སོ་སྐྱེ་བོའི་གནས་སྐབས་སུ་བསགས་པའི་འཕེན་བྱེད་ཀྱི་
ལས་ཡོད་པར་ཐལ། དེ་དེའི་དབང་གིས་འཁོར་བར་གནས་པའི་ཕྱིར། ཁྱབ་པ་ཁས།
རྟགས་གྲུབ་སྟེ། རྣམ་འགྲེལ་གྱིས་ལུང་དྲངས་མ་ཐག་པའི་བསྟན་དོན་གྲུབ་པའི་ཕྱིར། །
གཞན་ཡང་། དེའི་རྒྱུད་ལ་ངན་འགྲོའི་སྐྱེ་བ་འཕེན་བྱེད་ཀྱི་ལས་ཡོད་པར་ཐལ།
དེའི་རྒྱུད་ལ་འཕེན་བྱེད་ཀྱི་ལས་ཡོད་པའི་ཕྱིར། རྟགས་ཁས། འདོད་ན། དེའི་རྒྱུད་ལ་
སྡིག་ལྟ་མི་དགེ་བའི་ལས་ཡོད་པར་ཐལ་ལོ། །འདོད་མི་ནུས་ཏེ། དགྲ་བཅོམ་པ་ཡིན་
པའི་ཕྱིར། བདག་གི་བླ་མ་མཁས་པའི་དབང་པོ་ཁ་ཅིག །འཕགས་པའི་རྟེན་ལ་འཕེན་
བྱེད་ཀྱི་ལས་གསར་དུ་གསོག་པ་ཡོད་པར་ཐལ། འཕགས་པའི་རྟེན་ལ་གནས་གཙང་དུ་
སྐྱེ་བ་འཕེན་བྱེད་ཀྱི་ལས་གསར་དུ་གསོག་པ་ཡོད་པའི་ཕྱིར་ཏེ། གནས་གཙང་དུ་སྐྱེ་བ་
འཕེན་བྱེད་ཀྱི་ལས་ཡོད་པ་གང་ཞིག །སོ་སྐྱེའི་རྟེན་ལ་གནས་གཙང་དུ་འཕེན་བྱེད་ཀྱི་
ལས་གསོག་པ་མེད་པའི་ཕྱིར་ཏེ། གནས་གཙང་དུ་སྐྱེ་བ་འཕེན་བྱེད་ཀྱི་ལས་གསོག་པ་
ལ་བསམ་གཏན་གྱི་དངོས་གཞིའི་སྙོམས་འཇུག་ཟག་མེད་ཐོབ་དགོས་པའི་ཕྱིར་ཏེ།
གནས་གཙང་དུ་སྐྱེ་བ་ལ་བསམ་གཏན་གྱི་སྤེལ་སྒོམ་ཐོབ་དགོས་པའི་ཕྱིར་རོ། །ཞེས་
གསུངས། །
འདིའི་ལན་ལ་ཁ་ཅིག །སྐྱོན་མེད་དེ། གནས་གཙང་དུ་སྐྱེ་བ་འཕེན་བྱེད་ཀྱི་ལས་
གསོག་པ་མེད་པའི་ཕྱིར་ཏེ། དཔེར་ན། གནས་གཙང་དུ་སྐྱེ་འགྱུར་གྱི་ཕྱིར་མི་འོང་ཁ་
ཅིག་སྔོན་སོ་སྐྱེའི་གནས་སྐབས་སུ་བསགས་པའི་འབྲས་བུ་ཆེ་བ་ལྟ་བུར་སྐྱེ་འགྱུར་གྱི་
འཕེན་བྱེད་ཀྱི་ལས་དེ་ཉིད་བསམ་གཏན་གྱི་སྤྲེལ་སྒོམ་བྱས་པ་ལ་བརྟེན་ནས་གནས་
གཙང་དུ་སྐྱེ་བའི་རྒྱུར་སྒྱུར་བར་བྱེད་པ་ཡིན་པའི་ཕྱིར། ཟེར་ན་མི་འཐད་དེ། གནས་
གཙང་དུ་སྐྱེ་བ་འཕེན་(༡༤ན)བྱེད་ཀྱི་ལས་གསོག་པ་ཡོད་པ་ཐལ། གནས་གཙང་དུ་སྐྱེ་
- 107 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བ་འཕེན་བྱེད་ཀྱི་ལས་ཡོད་པའི་ཕྱིར། གནས་གཙང་དུ་སྐྱེ་བའི་འདུ་བྱེད་ཀྱི་རྟེན་འབྲེལ་
ཡོད་པའི་ཕྱིར། མ་གྲུབ་ན། གནས་གཙང་དུ་སྐྱེ་བ་འཕེན་བྱེད་ཀྱི་རྒྱུ་མེད་པར་ཐལ།
གནས་གཙང་དུ་སྐྱེ་བའི་མ་རིག་པའི་རྟེན་འབྲེལ་འདུ་བྱེད་ཀྱི་རྟེན་འབྲེལ། རྣམ་ཤེས་
ཀྱི་རྟེན་འབྲེལ་རྣམས་མེད་པའི་ཕྱིར། མ་གྲུབ་ན། གནས་གཙང་དུ་སྐྱེ་བ་འཕེན་བྱེད་ཀྱི་
ལས་ཀྱི་ཀུན་སློང་དུ་གྱུར་པའི་མ་རིག་པ་ཡོད་པར་ཐལ། གནས་གཙང་དུ་སྐྱེ་བའི་མ་
རིག་པའི་རྟེན་འབྲེལ་ཡོད་པའི་ཕྱིར། རྟགས་ཁས། འདོད་ན། གནས་གཙང་དུ་སྐྱེ་བ་
འཕེན་བྱེད་ཀྱི་ལས་ཡོད་པར་ཐལ་ལོ། ། །
གཞན་ཡང་། གནས་གཙང་དུ་སྐྱེ་བ་འཕེན་བྱེད་ཀྱི་ལས་ཀྱི་བག་ཆགས་བསྒོས་
མ་ཐག་པའི་གཙོ་བོ་ཡིད་ཀྱི་རྣམ་རིག་ཡོད་པར་ཐལ། གནས་གཙང་དུ་སྐྱེ་བའི་རྣམ་
ཤེས་ཀྱི་རྟེན་འབྲེལ་ཡོད་པའི་ཕྱིར། རྟགས་ཁས། འདོད་ན། གནས་གཙང་དུ་སྐྱེ་བ་
འཕེན་བྱེད་ཀྱི་ལས་ཡོད་པར་ཐལ་ལོ། །རྟགས་གསལ་ཁས། གཞན་ཡང་། གནས་
གཙང་དུ་སྐྱེ་བའི་འདུ་བྱེད་ཀྱི་རྟེན་འབྲེལ་ཡོད་པར་ཐལ། གང་ནས་ཤི་འཕོས་ཏེ་བསམ་
གཏན་བཞི་པར་སྐྱེ་བ་དེའི་ཚེ་ན་མ་རིག་པ་བསམ་གཏན་གསུམ་པའི་སར་གཏོགས།
ཡན་ལག་ལྷག་མ་རྣམས་བསམ་གཏན་བཞི་པའི་སར་གཏོགས་པའི་ཕྱིར། བྱས་པ་ལ་
ཁོ་ན་རེ། རྩ་བར་མ་ཁྱབ་སྟེ། གནས་གཙང་དུ་སྐྱེ་བ་འཕེན་བྱེད་ཀྱི་ལས་ཡོད་ཀྱང་དེ་
གསོག་པ་མེད་ཅེས་ཟེར་བ་མི་འཐད་དེ། གནས་གཙང་དུ་སྐྱེ་བ་འཕེན་བྱེད་ཀྱི་ལས་ཀྱི་
ཀུན་སློང་དུ་གྱུར་པའི་མ་རིག་པ་ཡོད་པར་ཐལ། གནས་གཙང་དུ་སྐྱེ་བ་འཕེན་བྱེད་ཀྱི་
ལས་ཡོད་པའི་ཕྱིར། འདོད་ན། གནས་གཙང་དུ་སྐྱེ་བ་འཕེན་བྱེད་ཀྱི་ལས་ཀྱི་ཀུན་སློང་
དུ་གྱུར་པའི་མ་རིག་པས་ཀུན་ནས་བསླངས་ཏེ་འཕེན་བྱེད་ཀྱི་ལས་གསོག་པ་ཡོད་པར་
ཐལ་ལོ། །འདོད་ན། གནས་གཙང་དུ་སྐྱེ་བ་འཕེན་བྱེད་ཀྱི་ལས་གསོག་པ་ཡོད་པར་
ཐལ་ལོ། །གཞན་ཡང་། གནས་གཙང་དུ་སྐྱེ་བ་འཕེན་བྱེད་ཀྱི་ལས་གསོག་པ་ཡོད་པར་
- 108 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
ཐལ། དེར་སྐྱེ་བ་འཕེན་བྱེད་ཀྱི་ལས་གསོག་པའི་ཀུན་སློང་ཡོད་པའི་ཕྱིར་ཏེ། དེར་སྐྱེ་
བ་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་ཡོད་པའི་ཕྱིར། རྟགས་གསལ་
ཁས། གཞན་ཡང་། བསམ་གཏན་གྱི་སྤེལ་སྒོམ་བྱས་པ་ལ་བརྟེན་ནས་གནས་(༡༤བ)
གཙང་དུ་སྐྱེ་བའི་རྒྱུར་གྱུར་པའི་འབྲས་བུ་ཆེ་བར་སྐྱེ་བ་འཕེན་བྱེད་ཀྱི་ལས་དེ་གནས་
གཙང་དུ་སྐྱེ་བ་འཕེན་བྱེད་ཀྱི་ལས་ཡིན་པར་ཐལ། དེར་སྐྱེ་བ་འཕེན་བྱེད་ཀྱི་ལས་ཡོད་
པའི་ཕྱིར། རྟགས་ཁས། འདོད་ན། དེ་ཆོས་ཅན། ཁྱོད་བསགས་པ་ན་གནས་གཙང་དུ་
སྐྱེ་བ་འཕེན་བྱེད་ཀྱི་ལས་བསགས་པ་སོང་བར་ཐལ། ཁྱོད་དེར་སྐྱེ་བ་འཕེན་བྱེད་ཀྱི་
ལས་ཡིན་པའི་ཕྱིར། རྟགས་ཁས། འདོད་ན། གནས་གཙང་དུ་སྐྱེ་བ་འཕེན་བྱེད་ཀྱི་
ལས་གསོག་པ་ཡོད་པར་ཐལ་ལོ། །
ཁོ་ན་རེ། མཛོད་འགྲེལ་ལས། རྟ་རྣམས་ཀྱི་ནང་དུ་གང་ཡིན་པ་དེ་ནི་བོང་བུ་
རྣམས་ཀྱི་ནང་དུའོ། །ཞེས་གསུངས་པ་མི་འཐད་པར་ཐལ། རྟར་སྐྱེ་འགྱུར་གྱི་འཕེན་
བྱེད་ཀྱི་ལས་དེ་བོང་བུར་སྐྱེ་འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་
ནས། བོང་བུར་སྐྱེ་བ་ལེན་པ་མེད་པའི་ཕྱིར། མ་གྲུབ་ན་སོང་། བོང་བུར་སྐྱེ་འགྱུར་གྱི་
ལས་བསགས་པ་སྔོན་དུ་མ་སོང་བར་བོང་བུར་སྐྱེ་བ་ལེན་པ་ཡོད་པར་ཐལ། མ་གྲུབ་
པ་དེའི་ཕྱིར། ཟེར་ན། འདིར་མ་ཁྱབ། འདོད་ན། གནས་གཙང་དུ་སྐྱེ་བ་འཕེན་བྱེད་ཀྱི་
ལས་བསགས་པ་སྔོན་དུ་མ་སོང་བར་གནས་གཙང་དུ་སྐྱེ་བ་ལེན་པ་ཡོད་པར་ཐལ་ལོ། །
ཡང་ཁོ་ན་རེ། མཛོད་འགྲེལ་ལས། དོམ་རྣམས་ཀྱི་གང་ཡིན་པ་དྲེད་མོ་རྣམས་ཀྱི་
ཡང་དེ་ཡིན་ནོ། །ཞེས་གསུངས་པ་མི་འཐད་པར་ཐལ། དོམ་དུ་སྐྱེ་འགྱུར་གྱི་འཕེན་བྱེད་
ཀྱི་ལས་དེ་དྲེད་མོར་སྐྱེ་འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས་
དྲེད་མོར་སྐྱེ་བ་ལེན་པ་མེད་པའི་ཕྱིར། མ་གྲུབ་ན། དྲེད་མོར་སྐྱེ་འགྱུར་གྱི་ལས་བསགས་
པ་སྔོན་དུ་མ་སོང་བར་དྲེད་མོར་སྐྱེ་བ་ལེན་པ་ཡོད་པར་ཐལ། མ་གྲུབ་པ་དེའི་ཕྱིར་ཟེར་
- 109 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
ན། མ་ཁྱབ། འདོད་ན། གནས་གཙང་དུ་སྐྱེ་བ་འཕེན་བྱེད་ཀྱི་ལས་བསགས་པ་སྔོན་དུ་
མ་སོང་བར་གནས་གཙང་དུ་སྐྱེ་བ་ལེན་པ་ཡོད་པར་ཐལ་ལོ། །ཟེར་ན་མ་ཁྱབ་མཚམས་
ལ། རྟའི་སྐྱེ་བ་འཕེན་བྱེད་ཀྱི་ལས་དང་བོང་བུའི་དེ་གཉིས་འགལ་བར་ཐལ། མ་ཁྱབ་
མཚམས་དང་པོ་ལ་ཁྱབ་པ་ཡོད་པའི་ཕྱིར། འདོད་ན། རྟར་སྐྱེ་འགྱུར་གྱི་འཕེན་བྱེད་ཀྱི་
ལས་དེ་ཉིད་ལ་བོང་བུར་སྐྱེ་འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་
ནས་བོང་བུའི་སྐྱེ་བ་ལེན་པ་མེད་པར་ཐལ་ལོ། །
གཞན་ཡང་། རྟར་སྐྱེ་འགྱུར་གྱི་འཕེན་བྱེད་ལས་དེ་ཉིད་ལ་བོང་བུར་(༡༥ན)སྐྱེ་
འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས་བོང་བུར་སྐྱེ་བ་བླངས་
པའི་བོང་བུའི་མིང་གཟུགས་ནས་ཚོར་བའི་བར་གྱི་རྟེན་འབྲེལ་གང་རུང་ཆོས་ཅན། ཁྱོད་
རང་འཕེན་བྱེད་ཀྱི་ལས་ཀྱིས་འཕངས་འབྲས་ཡིན་པར་ཐལ། ཁྱོད་ཡན་ལག་བཅུ་གཉིས་
ཀྱི་ནང་ཚན་དུ་གྱུར་པའི་བོང་བུའི་མིང་གཟུགས་ནས་ཚོར་བའི་བར་གྱི་རྟེན་འབྲེལ་གང་
རུང་ཡིན་པའི་ཕྱིར། འདོད་ན། དེའི་ཚེ་བོང་བུའི་མིང་གཟུགས་ནས་ཚོར་བའི་བར་གང་
རུང་འཕེན་བྱེད་ཀྱི་ལས་ཡོད་པར་ཐལ་ལོ། །འདོད་ན། དེའི་ཚེ་ན་བོང་བུའི་སྐྱེ་བ་འཕེན་
བྱེད་ཀྱི་ལས་ཡོད་པར་ཐལ་ལོ། །འདོད་ན། རྟའི་སྐྱེ་བ་འཕེན་བྱེད་ཀྱི་ལས་དང་བོང་
བུའི་སྐྱེ་བ་འཕེན་བྱེད་ཀྱི་ལས་གཉིས་མི་འགལ་བར་ཐལ་ལོ། །གསལ་བ་ཁས། །
ཡང་ཁ་ཅིག །འཇིག་ལྟ་དེ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་
པ་ཡིན། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དང་འཁོར་བའི་རྩ་
བར་གྱུར་པའི་མ་རིག་པ་གཉིས་དོན་གཅིག །ས་མཚུངས་ཀྱི་སྐབས་སུ་ས་གང་ནས་ཤི་
འཕོས་ཏེ་སྲིད་རྩེར་སྐྱེ་བ་དེའི་ཚེ་ན་མ་རིག་པ་ཅི་ཡང་མེད་ཀྱི་སས་བསྡུས་ཡིན་ཟེར་བ་
མི་འཐད་དེ། བདེན་པ་མཐོང་ལ་འཕེན་པ་མེད། །ཅེས་གསུངས་པ་མི་འཐད་པར་ཐལ།
འཕགས་རྒྱུད་ལ་འཕེན་བྱེད་ཀྱི་ལས་ཡོད་པའི་ཕྱིར་ཏེ། དེའི་རྒྱུད་ལ་འཕེན་བྱེད་ཀྱི་ལས་
- 110 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།།
ཀྱི་ཀུན་སློང་དུ་གྱུར་པའི་མ་རིག་པ་ཡོད་པའི་ཕྱིར་ཏེ། འཕགས་རྒྱུད་ལ་ཡོད་པའི་ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡོད་པའི་ཕྱིར་ ཏེ། འཇིག་ལྟ་དེ་དེ་
ཡིན་པའི་ཕྱིར། མ་གྲུབ་ན། དེར་ཐལ། དེ་འཕགས་རྒྱུད་ལ་ཡོད་པ་གང་ཞིག །དེ་ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་པའི་ཕྱིར། རྟགས་ཕྱི་མ་ཁས།
དང་པོ་དེར་ཐལ། འཕགས་རྒྱུད་ལ་འཇིག་ལྟ་ལྷན་སྐྱེས་ཡོད་པའི་ཕྱིར། གཞན་ཡང་།
དེ་གཉིས་དོན་མི་གཅིག་པར་ཐལ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་
རིག་པ་སྤངས་པའི་ཕྱིར་མི་འོང་ཡོད། འཁོར་བའི་རྩ་བར་གྱུར་པའི་མ་རིག་པ་སྤངས་
པའི་ཕྱིར་མི་འོང་མེད་པའི་ཕྱིར། དང་པོ་དེར་ཐལ། ཅི་ཡང་མེད་མན་ཆད་ཀྱི་སས་
བསྡུས་ཀྱི་ཉོན་མོངས་ཅན་གྱི་མ་རིག་པ་སྤངས་པའི་ཕྱིར་མི་འོང་ཡོད་པ་གང་ཞིག །ཡན་
ལག་བཅུ་གཉིས་(༡༥བ)ཀྱི་ནང་ཚན་དུ་གྱུར་པའི་མ་རིག་པ་ཡིན་ན། ཅི་ཡང་མེད་མན་
ཆད་ཀྱི་སས་བསྡུས་ཀྱི་མ་རིག་པ་ཡིན་དགོས་པའི་ཕྱིར། དང་པོ་དེར་ཐལ། འདོད་ཉོན་
སྤང་པའི་ཕྱིར་མི་འོང་ཡོད་པའི་ཕྱིར། གཉིས་པ་དེར་ཐལ། སྲིད་རྩེའི་སས་བསྡུས་ཀྱི་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་མེད་པའི་ཕྱིར། ས་གང་ནས་
ཤི་འཕོས་ཏེ་སྲིད་རྩེར་སྐྱེ་བ་དེའི་ཚེ་ན་མ་རིག་པ་ཅི་ཡང་མེད་ཀྱི་སས་བསྡུས་ཡིན་དགོས་
པའི་ཕྱིར། རྟགས་ཁས་ཤིང་། རང་ལུགས་ལའང་གྲུབ་བོ། །
མ་རིག་པའི་རྟེན་འབྲེལ་བཤད་པ།
གཉིས་པ་རང་ལུགས་བཞག་པ་ལ། མ་རིག་པ་སྤྱིའི་རྣམ་གཞག་བཤད་པ། སྐབས་
འདིའི་མ་རིག་པ་བྱེ་བྲག་ཏུ་བཤད་པའོ། །
༈ དང་པོ་ནི། སྤྱིར་མ་རིག་པ་ལ་གྲུབ་མཐའ་སྨྲ་བའི་འདོད་ཚུལ་མི་འདྲ་བ་དུ་མ་
ཡོད་དེ། བྱེ་བྲག་ཏུ་སྨྲ་བས་མཛའ་བ་བཀག་ཙམ་ལ་མི་མཛའ་བ་དང་། བདེན་པ་
བྱ
- 111 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽ །
བཀག་ཙམ་ལ་རྫུན་ཚིག་ཏུ་མི་འཇོག་པ་བཞིན་དུ། རིག་པ་བཀག་ཙམ་ལ་མ་རིག་པར་མི་
འཇོག་པས། རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་
རྨོངས་པ་ཅིག་ལ་མ་རིག་པར་འཇོག་ལ། རིག་པ་ཡེ་ཤེས་དེ་ཡང་དགེ་བ་བཅུ་གཅིག་གི་
ནང་ཚན་དུ་གྱུར་པའི་གཏི་མུག་མེད་པའི་སེམས་བྱུང་ལ་བརྗོད་པས། དེའི་འགལ་ཟླ་མི་
མཐུན་ཕྱོགས་སུ་གྱུར་པའི་སེམས་བྱུང་ལ་མ་རིག་པར་འཇོག་པའི་ཕྱིར། འཇིག་ལྟ་དང་
མ་རིག་པ་གཉིས་རྣམ་པ་ཐམས་ཅད་དུ་འགལ་ཏེ། མ་རིག་པ་དེ་རང་ཡུལ་རྨོངས་པའི་
རྣམ་པས་འཇུག་ལ། དཔྱོད་པའི་རྣམ་པར་མི་འཇུག །འཇིག་ལྟ་ཤེས་རབ་ཡིན་པས་
རང་ཡུལ་ལ་དཔྱོད་པའི་རྣམ་པས་འཇུག་པའི་ཕྱིར། དེ་གཉིས་འགལ་བ་ལུང་གིས་ཀྱང་
འགྲུབ་སྟེ། ལུང་ལས། འཇིག་ཚོགས་ལ་ལྟ་བ་དང་མཚུངས་པར་ལྡན་པའི་མ་རིག་པ་
ཞེས་འཇིག་ལྟ་མ་རིག་པ་དང་མཚུངས་ལྡན་དུ་བཤད་པའི་ཕྱིར། དེ་སྐད་དུའང་མཛོད་
ལས། མ་རིག་མི་མཛའ་རྫུན་སོགས་བཞིན། །ཀུན་སྦྱོར་སོགས་ཚིག་ཕྱིར་འགལ་ཏེ། །
ཤེས་རབ་ངན་པའོ་མིན་ལྟའི་ཕྱིར། །ལྟ་བ་དེ་དང་མཚུངས་ལྡན་ཕྱིར། །ཤེས་རབ་ཉོན་
མོངས་བསྟན་ཕྱིར་རོ། །ཞེས་གསུངས་པའི་ཕྱིར། །
མདོ་སྡེ་པས་གང་ཟག་གི་བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་
མཐུན་ཕྱོགས་སུ་གྱུར་(༡༦ན)པའི་སེམས་བྱུང་མ་རིག་པར་འདོད་དེ། རྣམ་འགྲེལ་
ལས། རིག་པའི་མི་མཐུན་ཕྱོགས་ཕྱིར་དང༌། །ཞེས་གསུངས། དེས་འཇིག་ལྟ་མ་རིག་
པར་ཡང་འདོད་དེ། དེ་ཉིད་ལས། ཉེས་པ་རྣམ་པ་ཐམས་ཅད་དག །ཅེས་སོགས་
གསུངས་པའི་ཕྱིར། །
དེས་ན་ལུང་ལས། འཇིག་ཚོགས་ལ་ལྟ་བ་དང་། མཚུངས་པར་ལྡན་པའོ། །ཞེས་
འཇིག་ལྟ་མ་རིག་པ་དང་མཚུངས་ལྡན་དུ་འཆད་པའི་རྒྱུ་མཚན་ཡོད་དེ། དེ་མ་རིག་པའི་
ཕྱོགས་གཅིག་ཡིན་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། པཱ་ལ་ཤ་དང་ལྡན་པའི་
- 112 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
ནགས་ཚལ་བཞིན་ནོ། །དེས་ན་བྱེ་མདོ་གཉིས་ཀས་མ་རིག་པ་ལ་ཀུན་བརྟགས་དང་
ལྷན་སྐྱེས་གཉིས་ཡོད་པར་འདོད་ཀྱང་བྱེ་བྲག་སྨྲ་བས་འཇིག་ལྟ་ལ་ཀུན་བརྟགས་ཀྱིས་
ཁྱབ་པ་ཁས་ལེན་ཏེ། དེས་ལྟ་བའི་ཀུན་སྦྱོར་ལྔ་ག་ཀུན་བརྟགས་སུ་ཁས་ལེན་པའི་ཕྱིར་
ཏེ། རྒྱུན་ཞུགས་ཀྱིས་འཇིག་ལྟ་སྤངས་པར་ཁས་ལེན་པའི་ཕྱིར། དེས་ན་རང་ཡུལ་ལ་
རྨོངས་པའི་རྣམ་པས་འཇུག་པའི་སེམས་བྱུང་མ་རིག་པའི་མཚན་ཉིད། དེ་ལ་ངོ་བོའི་སྒོ་
ནས་དབྱེ་ན། ཉོན་མོངས་ཅན་གྱི་མ་རིག་པ་དང་ཉོན་མོངས་ཅན་མ་ཡིན་པའི་དེ་གཉིས་
སུ་ཡོད། རྟེན་གྱི་སྒོ་ནས་དབྱེ་ན། ཁམས་གསུམ་གྱི་མ་རིག་པ་གསུམ་དུ་ཡོད། གཉེན་
པོའི་སྒོ་ནས་དབྱེ་ན། མཐོང་སྤང་དུ་གྱུར་པའི་མ་རིག་པ་དང་སྒོམ་སྤང་དུ་གྱུར་པའི་དེ་
གཉིས་སུ་ཡོད། དམིགས་པའི་སྒོ་ནས་དབྱེ་ན། ལས་འབྲས་ལ་རྨོངས་པའི་མ་རིག་པ་
དང༌། དེ་ཁོ་ན་ཉིད་ལ་རྨོངས་པའི་དེ་གཉིས་སུ་ཡོད། འཛིན་སྟངས་ཀྱི་སྒོ་ནས་དབྱེ་ན།
ལོག་ཤེས་སུ་གྱུར་པའི་མ་རིག་པ་དང་། དེ་མ་ཡིན་པར་གྱུར་པའི་དེ་གཉིས་སུ་ཡོད།
བདག་རྐྱེན་གྱི་སྒོ་ནས་དབྱེ་ན། དབང་ཤེས་སུ་གྱུར་པའི་དེ་དང་ཡིད་ཤེས་སུ་གྱུར་པའི་
དེ་གཉིས་སུ་ཡོད་དོ། །
གཉིས་པ་སྐབས་འདིའི་མ་རིག་པ་བྱེ་བྲག་ཏུ་བཤད་པ་ལ། མཚན་ཉིད། དབྱེ་བ།
ངོ་བོ་གང་ཡིན་དཔྱད་པ་དང་གསུམ་ལས། དང་པོ་ནི། རང་དང་རྟེན་འབྲེལ་ཚར་གཅིག་
ཏུ་གཏོགས་པའི་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་དེ་ཁོ་ན་ཉིད་ལ་རྨོངས་པའི་
སེམས་བྱུང་དེ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པའི་མཚན་ཉིད།
གཉིས་པ་ནི། དེ་ལ་རྟེན་གྱི་སྒོ་ནས་དབྱེ་ན། དེར་གྱུར་པའི་ཁམས་གསུམ་གྱི་
མ་(༡༦བ)རིག་པ་གསུམ་དུ་ཡོད། གཉེན་པོའི་སྒོ་ནས་དབྱེ་ན། དེར་གྱུར་པའི་མཐོང་
སྤང་དང་སྒོམ་སྤང་གཉིས་ཡོད། དེ་དང་མ་རིག་པའི་རྟེན་འབྲེལ་དོན་གཅིག །དེ་དང་
འཁོར་བའི་རྩ་བར་གྱུར་པའི་མ་རིག་པ་དོན་མི་གཅིག་སྟེ། ཡན་ལག་བཅུ་གཉིས་ཀྱི་
113 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ནང་ཚན་དུ་གྱུར་པའི་མ་རིག་པ་ཡིན་ལ། འཁོར་བའི་རྩ་བར་གྱུར་པའི་མ་རིག་པ་མ་
ཡིན་པའི་མུ། འཁོར་བའི་རྩ་བར་གྱུར་པའི་མ་རིག་པ་ཡིན་ལ། གཅིག་ཤོས་མ་ཡིན་
པའི་མུ། དེ་གཉིས་ཀ་ཡིན་པའི་མུ། དེ་གཉིས་ཀ་མ་ཡིན་པའི་མུ་དང་བཞི། དང་པོ་ནི།
རྒྱུན་ཞུགས་ཀྱིས་སྤངས་པའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་
ལྟ་བུ་ལ་བྱེད། གཉིས་པ་ནི། ཆོས་ཀྱི་བདག་འཛིན་དུ་གྱུར་པའི་མ་རིག་པ་ལྟ་བུ་ལ་བྱེད།
གསུམ་པ་ནི། ཚུར་མཐོང་ཐ་མལ་པའི་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་དུ་
གྱུར་པའི་མ་རིག་པ་ལྟ་བུ་ལ་བྱེད། །
དེས་ན་ལས་འབྲས་ལ་རྨོངས་པའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་
མ་རིག་པ་མེད་དེ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་ན།
དེ་ཁོ་ན་ཉིད་ལ་རྨོངས་པའི་མ་རིག་པ་ཡིན་དགོས་པའི་ཕྱིར། འོ་ན། ཀུན་བཏུས་ལས།
རྨོངས་པ་ནི་རྣམ་པ་གཉིས་ཏེ་འབྲས་བུ་རྣམ་པར་སྨིན་པ་ལ་རྨོངས་པའི་དེ་དང་དེ་ཁོ་
ནའི་དོན་ལ་རྨོངས་པའོ། ༈ །འབྲས་བུ་རྣམ་པར་སྨིན་པ་ལ་རྨོངས་པས་ནི་བསོད་ནམས་
མ་ཡིན་པའི་ལས་མངོན་པར་འདུ་བྱེད་དོ། །དེ་ཁོ་ན་ཉིད་ཀྱི་དོན་ལ་རྨོངས་པས་ནི།
བསོད་ནམས་དང་མི་གཡོ་བའི་ལས་མངོན་པར་འདུ་བྱེད་དོ། །ཞེས་གསུངས་པ་དང་
འགལ་ལམ་ཞེ་ན་མི་འགལ་ཏེ། འབྲས་བུ་རྣམ་པར་སྨིན་པ་ལ་རྨོངས་པས་ནི་ཞེས་པས་
ལས་འབྲས་ལ་རྨོངས་པའི་མ་རིག་པ་དེས་བསོད་ནམས་མ་ཡིན་པའི་ལས་ཀྱི་དུས་ཀྱི་
ཀུན་སློང་བྱེད་པར་བསྟན་པ་ཙམ་ཡིན་གྱི། དེའི་རྒྱུའི་ཀུན་སློང་བྱེད་པར་བསྟན་པ་མ་
ཡིན་པའི་ཕྱིར།
༈ འོ་ན། ལུང་ཕྱི་མ་དེས་ཀྱང་དེ་ཁོ་ན་ཉིད་ལ་རྨོངས་པའི་མ་རིག་པ་དེས། བསོད་
ནམས་དང་མི་གཡོ་བའི་ལས་ཀྱི་དུས་ཀྱི་ཀུན་སློང་བྱེད་པར་བསྟན་པར་འགྱུར་རོ་ཞེ་ན་
མི་འགྱུར་ཏེ། ལས་དེའི་དུས་ཀྱི་ཀུན་སློང་ཡིན་ན་ལས་དེ་དང་མཚུངས་ལྡན་ཡིན་དགོས།
- 114 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
བསོད་ནམས་དང་མི་གཡོ་བའི་ལས་དང་མཚུངས་ལྡན་གྱི་(༡༧ན)དེ་ཁོ་ན་ཉིད་ལ་རྨོངས་
པའི་མ་རིག་པ་མེད་པའི་ཕྱིར་ཏེ། བསོད་ནམས་ཀྱི་ལས་དང་མི་གཡོ་བའི་ལས་གང་
རུང་ཡིན་ན། དགེ་བ་ཡིན་དགོས་པའི་ཕྱིར། །
གསུམ་པ་ངོ་བོ་གང་ཡིན་དཔྱད་པ་ནི། ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་མ་རིག་པ་དེ་དགེ་སོགས་གསུམ་གྱི་ནང་ནས་ལུང་མ་བསྟན་ཡིན། སྤང་བྱ་གཉིས་
ཀྱི་ནང་ནས་ངོ་བོ་སྒོམ་སྤང་ཡིན། ཕུང་པོ་ལྔའི་ནང་ནས་འདུ་བྱེད་ཀྱི་ཕུང་པོ་ཡིན། གང་
ཟག་སུའི་རྒྱུད་ལ་ཡོད་ན་སོ་སོའི་སྐྱེ་བོ་ཁོ་ནའི་རྒྱུད་ལ་ཡོད་དེ། འཕགས་རྒྱུད་ལ་དེ་
མེད་པའི་ཕྱིར་ཏེ། འཕགས་རྒྱུད་ལ་འཕེན་བྱེད་ཀྱི་ལས་མེད་པའི་ཕྱིར། །
འདུ་བྱེད་ཀྱི་རྟེན་འབྲེལ་བཤད་པ། །
གཉིས་པ་འདུ་བྱེད་ཀྱི་རྟེན་འབྲེལ་བཤད་པ་ལ། དགག་གཞག་གཉིས་ལས། དང༌
པོ་ནི། ཁ་ཅིག །ཡང་སྲིད་ཕྱི་མ་འཕེན་བྱེད་ཀྱི་ལས་དེ། དེའི་ནང་ཚན་དུ་གྱུར་པའི་འདུ་
བྱེད་ཀྱི་རྟེན་འབྲེལ་གྱི་མཚན་ཉིད། ཟེར་ན། ཚུར་མཐོང་ལྷས་བྱིན་གྱི་རྒྱུད་ཀྱི་ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། རྟགས་སླ། འདོད་ན། ཡང་སྲིད་ཕྱི་མའི་རྒྱུ་ཡིན་
པར་ཐལ་ལོ། །འདོད་ན། ཁྱོད་མེད་ན་དེ་མེད་དགོས་པར་ཐལ་ལོ། །འདོད་ན། དགག་
གཞིས་གཤགས། ཡང་ཁ་ཅིག །རང་གི་རྒྱུར་གྱུར་པའི་མ་རིག་པས་ཀུན་ནས་བསླངས་
ཤིང་རང་གི་འབྲས་བུར་གྱུར་པའི་ཡང་སྲིད་ཕྱི་མ་འཕེན་བྱེད་ཀྱི་ལས་དེ་དེའི་ནང་ཚན་
དུ་གྱུར་པའི་འདུ་བྱེད་ཀྱི་རྟེན་འབྲེལ་གྱི་མཚན་ཉིད། ཟེར་ན། ངན་སོང་བའི་རྣམ་སྨིན་
གྱི་ཕུང་པོ་འཕེན་བྱེད་ཀྱི་ལས་ཆོས་ཅན། མཚན་ཉིད་ཀྱི་ཟུར་ཕྱི་མ་དེར་ཐལ། མཚོན་བྱ་
དེའི་ཕྱིར། རྟགས་ཆོས་ཅན་གྱིས་གྲུབ། འདོད་ན། དེ་ཆོས་ཅན། ཁྱོད་ཀྱི་འབྲས་བུར་
-115 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གྱུར་པའི་ཡང་སྲིད་ཕྱི་མ་དེ་ཁྱོད་ཀྱི་འཕངས་འབྲས་ཡིན་པར་ཐལ་ལོ། །འདོད་ན། དེ་
ཆོས་ཅན། ཁྱོད་ངན་སོང་བའི་གང་ཟག་གི་རྒྱུད་ཀྱིས་བསྡུས་པར་ཐལ། ཁྱོད་ངན་སོང་
བའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ཀྱི་འཕངས་འབྲས་ཡིན་པའི་ཕྱིར། རྟགས་
ཁས། འདོད་མི་ནུས་ཏེ། དེ་དང་བདེ་འགྲོའི་སྲིད་པའི་གཞི་མཐུན་ཡོད་པའི་ཕྱིར་ཏེ།
དེའི་འབྲས་བུར་གྱུར་པའི་བདེ་འགྲོའི་སྲིད་པ་ཡོད་པའི་ཕྱིར་ཏེ། དེའི་འབྲས་བུར་གྱུར་
པའི་རྣམ་མཁྱེན་ཡོད་པའི་ཕྱིར། །
ཡང་ཁ་ཅིག །རང་གི་རྒྱུར་གྱུར་པའི་མ་རིག་པས་ཀུན་ནས་བསླངས་(༡༧བ)ཤིང་
རང་གི་འཕངས་བྱར་གྱུར་པའི་ཡང་སྲིད་ཕྱི་མ་འཕེན་བྱེད་ཀྱི་ལས། དེའི་མཚན་ཉིད་
ཟེར་ན། དེ་ལ་སྐྱོན་འཕེན་པ་ཁ་ཅིག །ཚེ་དེ་ལ་དགྲ་བཅོམ་པའི་འབྲས་བུ་མངོན་དུ་བྱེད་
པར་ངེས་པའི་སོ་སོའི་སྐྱེ་བོའི་རྒྱུད་ཀྱི་དམྱལ་བའི་རྣམ་སྨིན་ཀྱི་ཕུང་པོ་འཕེན་བྱེད་ཀྱི་
ལས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། དེ་འདྲའི་
སོ་སོ་སྐྱེ་བོ་ཡོད་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱི་འཕངས་བྱར་གྱུར་
པའི་ཡང་སྲིད་ཕྱི་མ་ཡོད་པར་ཐལ་ལོ། །འདོད་ན། དགྲ་བཅོམ་པ་ལས་ཉོན་གྱི་དབང་
གིས་འཁོར་བའི་སྐྱེ་བ་ལེན་པ་ཡོད་པར་ཐལ་ལོ་ཟེར་ན་མ་ཁྱབ། །
འོ་ན། དེ་ཆོས་ཅན། ཁྱོད་ཀྱི་འཕངས་བྱར་གྱུར་པའི་ཡང་སྲིད་ཕྱི་མ་ཡོད་པར་ཐལ།
དམྱལ་བའི་རྣམ་སྨིན་གྱི་ཕུང་པོ་དེ་ཁྱོད་ཀྱི་འཕངས་བྱར་གྱུར་པའི་ཡང་སྲིད་ཕྱི་མ་ཡིན་
པའི་ཕྱིར་ཏེ། དེ་ཁྱོད་ཀྱི་འཕངས་བྱ་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར།
ཡང་ཁ་ཅིག །རང་དང་རྟེན་འབྲེལ་ཚར་གཅིག་ཏུ་གཏོགས་པའི་རྣམ་ཤེས་ཀྱི་རྟེན་འབྲེལ་
གྱི་ཉེར་ལེན་བྱེད་པའི་རིགས་སུ་གནས་པའི་ཡང་སྲིད་ཕྱི་མ་འཕེན་བྱེད་ཀྱི་ལས་དེ་དེའི་
ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་གྱི་མཚན་ཉིད་ཟེར་ན། ཚུར་མཐོང་ལྷས་
བྱིན་གྱི་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་
- 116 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གསལ་བསྒྲུབས་ཟིན་ནོ། །
ཁ་ཅིག །འདུ་བྱེད་ཀྱི་རྟེན་འབྲེལ་དུ་གྱུར་པའི་གཟུགས་ཕུང་ཡོད་དེ། དེར་གྱུར་
པའི་ལུས་ངག་ཡིད་གསུམ་གྱི་ལས་ཡོད་པ་གང་ཞིག །ལུས་ངག་གི་ལས་གཟུགས་ཕུང་
ཡིན་པའི་ཕྱིར། ཞེས་ཟེར་བ་མི་འཐད་དེ། དེ་དེ་མ་ཡིན་པར་ཐལ། ལས་ཡིན་ན་ཤེས་
པ་ཡིན་དགོས་པའི་ཕྱིར་ཏེ། དེ་ཡིན་ན་སེམས་བྱུང་སེམས་པ་ཡིན་དགོས་པའི་ཕྱིར།
རྟགས་བུད། བྱས་པ་ལ། །ཁོ་ན་རེ། ལུས་ངག་གི་ལས་གཟུགས་ཕུང་ཡིན་པར་ཐལ། །
མཛོད་ལས། སེམས་པ་ཡིད་ཀྱི་ལས་ཡིན་ནོ། །དེས་བསྐྱེད་ལུས་དང་ངག་གི་ལས། །
ཞེས་དང༌། ལུས་རྣམ་རིག་བྱེད་དབྱིབས་སུ་འདོད། །ངག་རྣམ་རིག་བྱེད་ནི་ངག་སྒྲ། །
ཞེས་གསུངས་པའི་ཕྱིར་ཟེར་ན། མ་ཁྱབ་སྟེ། ལམ་རིམ་ལས། སེམས་དཔའི་ལས་དང་
ཞེས་(༡༨ན)པ་དང་། ཡང་དེ་ཉིད་ལས་རང་དང་མཚུངས་པར་ལྡན་པའི་སེམས་བྱུང་
རྣམས་ལ་གཡོ་ཞིང་སྐུལ་བར་བྱེད་པའི་སེམས་བྱུང་ཡིད་ཀྱི་ལས་སོ། །
གཉིས་པ་ནི། སེམས་པ་དེས་ཀུན་ནས་བསླངས་པའི་ལུས་ངག་གི་ལས་ཏེ། ལུས་
ངག་གི་ལས་ལ་རིག་བྱེད་དང་རིག་བྱེད་མ་ཡིན་པ་གཉིས་སུ་བྱས་ནས་གཟུགས་ཅན་ཁོ་
ནར་བྱེ་བྲག་ཏུ་སྨྲ་བས་འདོད་པ་ལ། སློབ་དཔོན་དབྱིག་གཉེན་གྱིས་བཀག་ནས། ལུས་
ངག་གི་རིག་བྱེད་དང་མཉམ་དུ་འཇུག་པའི་སེམས་པ་ལ་བཞེད་པས་ལས་གཉིས་ཀ་
སེམས་པར་བཤད་དོ། །ཞེས་གསུངས་པ་མི་འཐད་པར་ཐལ། མ་ཁྱབ་མཚམས་དེ་ལ་
ཁྱབ་པ་ཡོད་པའི་ཕྱིར། བྱས་པ་ལ་ཁོ་ན་རེ། ལུས་ངག་གི་ལས་གཟུགས་ཕུང་ཡིན་པར་
ཐལ། ལས་དང་གཟུགས་ཕུང་གི་གཞི་མཐུན་ཡོད་པའི་ཕྱིར་ཏེ། དགེ་བའི་ལས་དང་
གཟུགས་ཕུང་གི་གཞི་མཐུན་ཡོད། མི་དགེ་བའི་ལས་དང་གཟུགས་ཕུང་གི་གཞི་མཐུན་
ཡོད་པའི་ཕྱིར། དང་པོ་དེར་ཐལ། བཀའ་བརྒྱད་སྟོང་པ་དེ་འདྲའི་གཞི་མཐུན་ཡིན་པའི་
ཕྱིར་ཏེ། དེ་དགེ་བའི་ལས་ཡིན་པའི་ཕྱིར་ཏེ། དེ་དགེ་བ་ཡིན་པའི་ཕྱིར་ན། མ་ཁྱབ་
- 117



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼ཚ༽
བོ། །དེ་བཞིན་དུ་མི་དགེ་བའི་ལས་དང་གཟུགས་ཕུང་གི་གཞི་མཐུན་ཡོད་པར་ཐལ།
རྫུན་ཚིག་དེ་དེ་འདྲའི་གཞི་མཐུན་ཡིན་པའི་ཕྱིར་ཏེ། དེ་མི་དགེ་བའི་ལས་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། མི་དགེ་བ་ཡིན་པའི་ཕྱིར། ཟེར་ན་མ་ཁྱབ་བོ། །
གཉིས་པ་རང་ལུགས་ལ། འདུ་བྱེད་ཀྱི་རྟེན་འབྲེལ་དངོས་བཤད་པ་དང་། ལས་
ཀྱི་རྣམ་གཞག་སྤྱིར་བསྟན་པའོ། །དང་པོ་ལ་མཚན་ཉིད། དབྱེ་བ། ངོ་བོ་གང་ཡིན་
དཔྱད་པ་དང་གསུམ་ལས། དང་པོ་ནི། རང་དང་རྟེན་འབྲེལ་ཚར་གཅིག་ཏུ་གཏོགས་
པའི་མ་རིག་པས་ཀུན་ནས་བསླངས་ཤིང་རང་གི་འཕངས་བྱར་གྱུར་པའི་ཡང་སྲིད་ཕྱི་
མ་འཕེན་བྱེད་ཀྱི་སེམས་བྱུང་སེམས་པ་དེ། ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་འདུ་བྱེད་ཀྱི་རྟེན་འབྲེལ་གྱི་མཚན་ཉིད། དེ་དང་འདུ་བྱེད་ཀྱི་རྟེན་འབྲེལ་དོན་གཅིག །
གཉིས་པ་དེ་ལ་དབྱེ་ན། དེའི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་དུ་
གྱུར་པའི་བསོད་ནམས་ཀྱི་ལས་དང་། དེར་གྱུར་པའི་བསོད་(༡༨བ)ནམས་མ་ཡིན་པའི་
ལས་དང་། དེར་གྱུར་པའི་མི་གཡོ་བའི་ལས་དང་གསུམ་དུ་ཡོད། དང་པོ་ནི། འདོད་
པའི་བདེ་འགྲོའི་སྐྱེ་བ་འཕེན་བྱེད་ཀྱི་ལས་ལྟ་བུ་ལ་བྱེད། དེ་ལ་ཡང་འདོད་པའི་མིར་སྐྱེ་
བ་འཕེན་བྱེད་ཀྱི་ལས་དང་། འདོད་པའི་ལྷའི་དེ་གཉིས་སུ་ཡོད། དང་པོ་ལ་ཡང་གླིང་
བཞིར་སྐྱེ་བ་འཕེན་བྱེད་ཀྱི་ལས་བཞིར་ཡོད། གཉིས་པ་ལའང་འདོད་ལྷ་རིགས་དྲུག་ཏུ་
སྐྱེ་བ་འཕེན་བྱེད་ཀྱི་ལས་དྲུག་ཏུ་ཡོད། །
གཉིས་པ་ནི། ངན་འགྲོའི་སྐྱེ་བ་འཕེན་བྱེད་ཀྱི་ལས་ལྟ་བུ་ལ་བྱེད། དེ་ལ་ཡང་ངན་
སོང་གསུམ་གྱི་སྐྱེ་བ་འཕེན་བྱེད་ཀྱི་ལས་གསུམ་དུ་ཡོད།
གསུམ་པ་ནི། ཁམས་གོང་གི་སྐྱེ་བ་འཕེན་བྱེད་ཀྱི་ལས་ལྟ་བུ་ལ་བྱེད། དེ་ལ་
ཡང་གཟུགས་ཀྱི་དེ་དང་། གཟུགས་མེད་ཀྱི་དེ་གཉིས་སུ་ཡོད། དང་པོ་ལ་ཡང་གཟུགས་
ཁམས་གནས་རིགས་བཅུ་དྲུག་ཏུ་སྐྱེ་བ་འཕེན་བྱེད་ཀྱི་དེ་བཅུ་དྲུག་ཡོད། །
- 118 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
གཉིས་པ་ལའང་གཟུགས་མེད་རིགས་བཞིར་སྐྱེ་བ་འཕེན་བྱེད་ཀྱི་ལས་བཞིར་
ཡོད་དོ། ། །
གསུམ་པ་ངོ་བོ་གང་ཡིན་དཔྱད་པ་ནི། དེའི་ནང་ཚན་དུ་གྱུར་པའི་འདུ་བྱེད་ཀྱི་རྟེན་
འབྲེལ་ཡིན་ན་ཕུང་པོ་ལྔའི་ནང་ནས་འདུ་བྱེད་ཀྱི་ཕུང་པོ་ཡིན་པས་ཁྱབ་སྟེ། དེ་ཡིན་ན་
མཚུངས་ལྡན་འདུ་བྱེད་ཀྱི་ཕུང་པོ་ཡིན་དགོས་པའི་ཕྱིར་ཏེ། དེ་ཡིན་ན་སེམས་བྱུང་
སེམས་པ་ཡིན་དགོས་པའི་ཕྱིར། །
གཉིས་པ་ལས་ཀྱི་རྣམ་གཞག་སྤྱིར་བསྟན་པ་ལ། ལས་དེ་ལ་ངོ་བོའི་སྒོ་ནས་དབྱེ་
ན། གཉིས་སུ་ཡོད་དེ། སེམས་པའི་ལས་དང་བསམ་པའི་ལས་གཉིས་སུ་ཡོད་པའི་ཕྱིར།
དེ་སྐད་དུ་ཡང་། ཀུན་བཏུས་ལས། ལས་གང་ཞེ་ན། སེམས་པའི་ལས་དང་། བསམ་
པའི་ལས་ཏེ། ལས་ཀྱི་མཚན་ཉིད་མདོར་བསྡུས་པའོ། །ཞེས་གསུངས། འོ་ན། དེ་
གཉིས་ཀྱི་ཁྱད་པར་ཇི་ལྟ་བུ་ཞེ་ན། ཡིད་ཀྱི་ལས་དེ་སེམས་པའི་ལས་དང་ལུས་ངག་གི་
ལས་དེ་བསམ་པའི་ལས་སུ་འཇོག་པ་ཡིན་ཏེ། མཛོད་ལས། སེམས་པ་ཡིད་ཀྱི་ལས་
ཡིན་ཏེ། །དེས་བསྐྱེད་ལུས་དང་ངག་གི་ལས། །ཞེས་གསུངས་པའི་ཕྱིར། ཡང་ལས་དེ་
ལ་འཇུག་ཚུལ་གྱི་སྒོ་ནས་དབྱེ་ན། ལུས་ངག་ཡིད་གསུམ་གྱི་ལས་གསུམ་དུ་ཡོད། དེ་
གསུམ་གྱི་ཁྱད་པར་ཇི་ལྟ་བུ་ཞེ་ན། དགེ་མི་དགེ་གང་ཡིན་ཀྱང་རུང་། དང་པོར་འདི་དང་
འདི་བྱའོ། །ཞེས་ཐོག་མར་ཡིད་ཁོ་ན་ལ་སེམས་ཤིང་། ལུས་ངག་གི་(༡༩ན)གནས་
སྐབས་སུ་མ་ཐོན་པའི་སེམས་བྱུང་སེམས་པ་དེ། ཡིད་ཀྱི་ལས་དང་། སེམས་བྱུང་སེམས་
པ་དེས་ཀུན་ནས་བསླང་སྟེ་ལུས་ངག་གི་གནས་སྐབས་སུ་ཐོན་པའི་སེམས་བྱུང་དེ། ལུས་
ངག་གི་ལས་སུ་འཇོག །དེ་ཡང་ལུས་ཀྱི་རིག་བྱེད་དང་མཉམ་དུ་འཇུག་པའི་སེམས་བྱུང་
སེམས་པ་དེ་ལུས་ཀྱི་ལས་དང་ངག་གི་རིག་བྱེད་དང་མཉམ་དུ་འཇུག་པའི་སེམས་བྱུང་
སེམས་པ་དེ་ངག་གི་ལས་སུ་འཇོག་གོ །ལུས་ཀྱི་ལས་དེ་ལ་ཡང་དབྱེ་ན། དྲུག་ཏུ་ཡོད་
- 119 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༤༽
དེ། སྲོག་གཅོད་པ། མ་བྱིན་པར་ལེན་པ། མི་ཚངས་པར་སྤྱོད་པའི་ལུས་ཀྱི་མི་དགེ་བའི་
ལས་གསུམ་དང་། དེ་ལས་བཟློག་པའི་ལུས་ཀྱི་དགེ་བའི་ལས་གསུམ་སྟེ་དྲུག་ཡོད་པའི་
ཕྱིར། ངག་གི་ལས་ལ་དབྱེ་ན་བརྒྱད་དུ་ཡོད་དེ། རྫུན། ཕྲ་མ། ཚིག་རྩུབ། ངག་འཁྱལ་
གྱི་ངག་གི་མི་དགེ་བའི་ལས་བཞི་དང་། དེ་ལས་བཟློག་པའི་ངག་གི་དགེ་བའི་ལས་བཞི་
སྟེ། བརྒྱད་ཡོད་པའི་ཕྱིར། ཡིད་ཀྱི་ལས་དེ་ལ་ཡང་བརྣབ་སེམས། གནོད་སེམས།
ལོག་ལྟ་རྣམས་མེད་དེ། དེ་རྣམས་ལས་མ་ཡིན་པའི་ཕྱིར། དེ་རྣམས་ཉོན་མོངས་ཡིན་
པའི་ཕྱིར། དེ་ལྟར་ཡང་མཛོད་ལས། གསུམ་ལམ་བདུན་ནི་ལས་ཀྱང་ཡིན། །ཞེས་
གསུངས་པའི་ཕྱིར། །
ཡང་དེ་ལ་རྒྱུའི་སྒོ་ནས་དབྱེ་ན། ཟག་བཅས་ཀྱི་ལས་དང་ཟག་མེད་ཀྱི་ལས་དང་།
དེ་གཉིས་གང་རུང་མ་ཡིན་པའི་ལས་དང་གསུམ་དུ་ཡོད། དང་པོ་ནི། རང་རྒྱུ་ཉོན་
མོངས་པ་ཙམ་གྱིས་ཀུན་ནས་བསླང་པའི་ལས་ལྟ་བུ་ལ་བྱེད། ཟག་བཅས་ཀྱི་ལས་དེ་
ལ་ཡང་བྱེད་ལས་ཀྱི་སྒོ་ནས་དབྱེ་ན། འཕེན་བྱེད་ཀྱི་ལས། འགྲུབ་བྱེད་ཀྱི་ལས།
རྫོགས་བྱེད་ཀྱི་ལས་དང་གསུམ་དུ་ཡོད། དང་པོ་ནི། རྣམ་སྨིན་གྱི་ངོ་བོ་འབྱིན་རུང་ཙམ་
དུ་བྱེད་པའི་ལས་ལྟ་བུ། གཉིས་པ་ནི། རྣམ་སྨིན་གྱི་ངོ་བོ་འགྲུབ་ངེས་སུ་བྱེད་པའི་ལས་
ལྟ་བུ། གསུམ་པ་ནི། འཕེན་བྱེད་ཀྱི་ལས་ཀྱིས་འཕངས་ཤིང་འགྲུབ་བྱེད་ཀྱི་ལས་ཀྱིས་
གྲུབ་པར་བྱས་པའི་རྟེན་དེ་ལ་བདེ་སྡུག་སོ་སོར་འབྱིན་པར་བྱེད་པའི་ལས་ལྟ་བུ། དེས་
ན་འཕེན་བྱེད་དགེ་བས་འཕངས་ཤིང་རྫོགས་བྱེད་མི་དགེ་བས་རྫོགས་པ། འཕེན་བྱེད་
དགེ་བས་འཕངས་ཤིང་རྫོགས་བྱེད་དགེ་བས་རྫོགས་པ། འཕེན་རྫོགས་གཉིས་ཀ་མི་
དགེ་བས་བྱས་པ། འཕེན་བྱེད་མི་དགེ་བས་(༡༩བ)འཕངས་ཤིང་རྫོགས་བྱེད་དགེ་བས་
རྫོགས་པ་དང་བཞི། དང་པོ་ནི། མིའི་རྟེན་ལ་ནད་མང་བ་དང༌། ཚེ་ཐུང་བ་དང་།
ལོངས་སྤྱོད་ཆུང་བ་ལ་སོགས་པ་འབྱུང་བ་ལྟ་བུ་ལ་བྱེད། གཉིས་པ་ནི། ལྷ་མི་ཕལ་ཆེར་
- 120 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
ལྟ་བུ། གསུམ་པ་ནི། ངན་སོང་བ་ཕལ་ཆེར་ལྟ་བུ། བཞི་པ་ནི། ངན་སོང་བའི་རྟེན་ལ་
ལོངས་སྤྱོད་ཆེན་པོ་འབྱུང་བ་ལ་སོགས་པའི་བདེ་བ་དཔག་ཏུ་མེད་པ་འབྱུང་བ་ལྟ་བུ་ལ་
བྱེད། དཔེར་ན། ཀླུའི་རྟེན་ལ་ལོངས་སྤྱོད་དཔག་ཏུ་མེད་པ་འབྱུང་བ་བཞིན་ནོ། །་
ཡང་ཟག་བཅས་ཀྱི་ལས་ལ་རྣམ་སྨིན་འབྱིན་ཚུལ་གྱི་སྒོ་ནས་དབྱེ་ན། མཐོང་ཆོས་
ལ་མྱོང་འགྱུར་གྱི་ལས། སྐྱེ་གནས་གཞན་ལ་མྱོང་འགྱུར་གྱི་ལས། ལན་གྲངས་གཞན་
ལ་མྱོང་འགྱུར་གྱི་ལས། རྣམ་སྨིན་འབྱིན་པར་མ་ངེས་པའི་ལས་དང་བཞི་ཡོད། དང་པོ་
ནི། ལས་བསགས་པའི་ཚེ་དེ་ལ་རྣམ་སྨིན་འབྱིན་པར་ངེས་པའི་ ལས་ ལྟ་བུ། གཉིས་པ་
ནི། ལས་བསགས་པའི་ཚེ་ཕྱི་མ་དེ་ཉིད་ལ་རྣམ་སྨིན་འབྱིན་པར་ངེས་པའི་ལས་ལྟ་བུ། །
གསུམ་པ་ནི། ལས་བསགས་པའི་ཚེ་གསུམ་པ་ནས་རྣམ་སྨིན་འབྱིན་པར་ངེས་པའི་ལས་
ལྟ་བུ། བཞི་པ་ནི། སྐད་ཅིག་གཉིས་པར་གཉེན་པོ་སྟོབས་བཞིའི་བཤགས་པས་འདག་
པར་ངེས་པའི་སྲོག་གཅོད་ཀྱི་ལས་ལྟ་བུ་ལ་བྱེད་དོ། །
ཡང་དེ་ལ་རྣམ་སྨིན་མྱོང་ཚུལ་གྱི་སྒོ་ནས་དབྱེ་ན། བདེ་བ་མྱོང་འགྱུར་གྱི་ལས།
སྡུག་བསྔལ་མྱོང་འགྱུར་གྱི་ལས། བཏང་སྙོམས་མྱོང་འགྱུར་གྱི་ལས་དང་གསུམ་ལས།
དང་པོ་ནི། བསམ་གཏན་གསུམ་པ་མན་ཆད་ཀྱི་སས་བསྡུས་ཀྱི་དགེ་བའི་ལས་ལྟ་བུ།
གཉིས་པ་ནི། མི་དགེ་བའི་ལས་ལྟ་བུ། གསུམ་པ་ནི། བསམ་གཏན་བཞི་པ་ཡན་ཆད་
ཀྱི་སས་བསྡུས་ཀྱི་ལས་ལྟ་བུ་ལ་བྱེད་དོ། །
ཡང་ཟག་བཅས་ཀྱི་ལས་དེ་ལ་ཁམས་དང་བསམ་པའི་སྒོ་ནས་དབྱེ་ན། བསོད་
ནམས་ཀྱི་ལས་དང་། བསོད་ནམས་མ་ཡིན་པའི་ལས་དང་། མི་གཡོ་བའི་ལས་དང་
གསུམ་ལས། དང་པོ་ནི། འདོད་པའི་བདེ་འགྲོའི་སྐྱེ་བ་འཕེན་བྱེད་ཀྱི་ལས་དང་། འགྲུབ་
བྱེད་ཀྱི་ལས་ལྟ་བུ་ལ་བྱེད། གཉིས་པ་ནི། ངན་འགྲོའི་སྐྱེ་བ་འཕེན་འགྲུབ་ཀྱི་ལས་ལྟ་བུ་
ལ་བྱེད། གསུམ་པ་ནི། ཁམས་གོང་གི་སྐྱེ་བ་འཕེན་འགྲུབ་ཀྱི་ལས་ལྟ་བུ་ལ་བྱེད།
- 121 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཁམས་གོང་མའི་སྐྱེ་བ་འཕེན་འགྲུབ་ཀྱི་ལས་ལ་མི་གཡོ་བ་ཞེས་བརྗོད་པའི་རྒྱུ་མཚན་
ཡོད་དེ། (༢༠ན)ཁམས་གོང་མའི་སྐྱེ་བ་འཕེན་བྱེད་ཀྱི་ལས་དེ་རྣམ་གཡེང་གིས་མི་གཡོ་
བས་ན་མི་གཡོ་བ་ཞེས་དང༌། ཁམས་གོང་མའི་སྐྱེ་བ་འགྲུབ་བྱེད་དང་རྫོགས་བྱེད་ཀྱི་
ལས་དེ་རྣམ་སྨིན་ཁམས་དང་ས་གཞན་དུ་མི་གཡོ་བ་སྟེ་མི་འབྱིན་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར། འདོད་པའི་སྐྱེ་བ་འཕེན་འགྲུབ་ཀྱི་ལས་རྣམས་གཡོ་བ་ཡིན་ཏེ། །
འདོད་པར་སྦྱིན་པ་རླབས་པོ་ཆེ་བཏང་བའི་འབྲས་བུ་ལོངས་སྤྱོད་ཕུན་སུམ་ཚོགས་པ་དེ་
གཏོང་བ་པོ་ཚུལ་ཁྲིམས་རྣམ་པར་དག་པ་དང་ལྡན་ན་བདེ་འགྲོའི་རྟེན་ལ་འབྱུང་ལ།
ཚུལ་ཁྲིམས་འཆལ་བའི་དབང་གིས་ངན་འགྲོའི་རྟེན་ལ་འབྱུང་བ་སྲིད་པའི་ཕྱིར། །
གཉིས་པ་ཟག་མེད་ཀྱིས་ལས་ནི་རང་རྒྱུ་ཉོན་མོངས་པ་ཙམ་གྱིས་ཀུན་ནས་བསླངས་
པ་མ་ཡིན་པར་རང་རྒྱུ་ཤེས་སྒྲིབ་ལ་བརྟེན་ནས་བྱུང་བའི་ཀུན་སློང་གི་རྩོལ་བ་ཕྲ་མོ་དེ་
ལ་བྱེད། དེ་ལྟ་བུ་ནི། ཉན་རང་དགྲ་བཅོམ་པ་དང་དབང་ཐོབ་པའི་བྱང་ཆུབ་སེམས་
དཔའ་རྣམས་གཞན་དོན་དུ་འཁོར་བར་སྐྱེ་བ་ལེན་པའི་རྒྱུར་དགོས་པར། རྒྱུད་བླ་མ་རྩ་
འགྲེལ་དུ་བཤད་དོ། །དེས་ན་ཟག་མེད་དང་ལས་ཀྱི་གཞི་མཐུན་ཡིན་ན་ཟག་མེད་ཀྱི་
ལས་ཡིན་མི་དགོས་ཏེ། རྒྱུད་བླ་མ་ལས། ཟག་མེད་མངོན་པར་འདུ་བྱེད་ཀྱིས། །གཡུང་
དྲུང་ཕྱིར་ན་རྒ་བ་མེད། །ཞེས་དང་། རྣམ་བཤད་སྙིང་པོ་རྒྱན་ལས། དེ་འདྲ་དུས་གཅིག་
ལན་ཅིག་བྱེད་པ་ཡང་འབད་མེད་ལྷུན་གྲུབ་ཏུ་འབྱུང་བ་ལ་རག་ལས་ཤིང་། མ་རིག་
བག་ཆགས་ཀྱི་ས་དང་། ཟག་པ་མེད་པའི་ལས་ཀྱང་སྤངས་ནས་སླར་མི་ལྡང་བའི་ཚུལ་
གྱིས་ཞི་བའི་དབྱིངས་སུ་སྙོམས་པར་འཇུག་པ་ལ་ལྟོས་པ་ཡིན་ནོ། །ཞེས་ཆོས་སྐུ་ཐོབ་
པ་ན་ཟག་མེད་ཀྱི་ལས་སྤངས་པར་བཤད་པའི་ཕྱིར་རོ། །
གསུམ་པ་དེ་གཉིས་གང་རུང་མ་ཡིན་པའི་ལས་ནི། མཉམ་གཞག་རྣམ་པར་མི་
རྟོག་པའི་ཡེ་ཤེས་ཀྱི་ངོ་བོར་གྱུར་པའི་ལས་ལྟ་བུ་ལ་བྱེད་དོ། །ཡང་ལས་དེ་ལ་དབྱེ་ན།
- 122 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
རྣམ་སྨིན་དཀར་བའི་ལས། རྣམ་སྨིན་གནག་པའི་ལས། དཀར་ནག་འདྲེས་མའི་ལས་
དང་གསུམ་དུ་ཡོད། དང་པོ་ནི། བསམ་སྦྱོར་གཉིས་ཀ་དགེ་བས་བྱས་པའི་ལས་ལྟ་བུ།
གཉིས་པ་ནི། བསམ་སྦྱོར་གཉིས་ཀ་མི་དགེ་བས་བྱས་པའི་ལས་ལྟ་བུ། གསུམ་པ་ནི།
(༢༠བ)བསམ་པ་དགེ་བས་བྱས་ལ་སྦྱོར་བ་མི་དགེ་བས་བྱས་པའི་ལས་ལྟ་བུ་ལ་བྱེད་དོ། །
ཡང་དེ་ལ་དབྱེ་ན། བྱས་ལ་མ་བསགས་པའི་ལས། བསགས་ལ་མ་བྱས་པའི་
ལས། བྱས་བསགས་གཉིས་ཚང་བའི་ལས། བྱས་བསགས་གཉིས་ཀ་མ་ཚང་བའི་ལས་
དང་བཞི། དང་པོ་ནི། རྨི་ལམ་དུ་བྱས་པའི་ལས་ལྟ་བུ། གཉིས་པ་ནི། རང་ཉིད་ཀྱིས་མ་
བྱས་ཀྱང་གཞན་ལ་བཅོལ་བས་འགྲུབ་པའི་ལས་ལྟ་བུ་ལ་བྱེད། །
ཡང་ལས་དེ་ལ་དབྱེ་ན། སྡོམ་པའི་ལས། སྡོམ་མིན་གྱི་ལས། བར་མའི་ལས་དང་
གསུམ། དང་པོ་ནི། སྡོམ་པའི་ངོ་བོར་གྱུར་པའི་ལས་ལྟ་བུ་ལ་བྱེད། གཉིས་པ་ནི། རང་
ཉིད་རྒྱུད་ལ་ལྡན་པ་ན་སྡོམ་པ་མཐའ་དག་སྐྱེ་བ་ལ་བར་དུ་གཅོད་པར་བྱེད་ཅིང་སྲིད་པ་
རྒྱུན་ཆགས་སུ་འབྱུང་བའི་ལས་ལྟ་བུ་ལ་བྱེད། དེ་གང་ཟག་སུའི་རྒྱུད་ལ་ཡོད་ན་བཤན་
པ་དང་བཙོན་སྲུང་གི་རྒྱུད་ལ་ཡོད། ད་
གསུམ་པ་ནི། སྡོམ་པའི་ངོ་བོར་ཡང་མ་གྱུར་སྡོམ་མིན་གྱི་ངོ་བོ་ཡང་མ་གྱུར་པའི་
ལས་ལྟ་བུ་ལ་བྱེད། དཔེར་ན་བར་མ་རབ་བྱུང་གི་རྒྱུད་ཀྱི་ཚུལ་ཁྲིམས་ལྟ་བུ་ལ་བྱེད་དོ། །
རྩོད་པ་སྤོང་བ་ལ་ཁོ་ན་རེ། མ་རིག་བག་ཆགས་ཀྱི་ས་དང་ཟག་མེད་ཀྱི་ལས་གཉིས་ཀ་
སྤངས་པའི་གང་ཟག་ཡིན་ན་ཟག་མེད་ཀྱི་ལས་སྤངས་པའི་གང་ཟག་ཡིན་དགོས་པར་
ཐལ། སངས་རྒྱས་འཕགས་པས་ཟག་མེད་ཀྱི་ལས་སྤངས་པའི་ཕྱིར། རྟགས་ཁས།
འདོད་ན། སངས་རྒྱས་འཕགས་པ་ཆོས་ཅན། ལས་སྤངས་པའི་གང་ཟག་ཡིན་པར་
ཐལ། ལས་ཉོན་གཉིས་ཀ་སྤངས་པའི་གང་ཟག་ཡིན་པའི་ཕྱིར། ཁྱབ་པ་ཁས། ཟེར་ན་
མི་མཚུངས་སོ། །རྟགས་གྲུབ་སྟེ། ལས་ཉོན་གཉིས་ཀ་སྤངས་པའི་གང་ཟག་ཅིག་ཡོད་
- 123 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
པའི་ཕྱིར། འདོད་མི་ནུས་ཏེ། ཁྱོད་ཀྱི་རྒྱུད་ལ་ལས་ཡོད་པའི་ཕྱིར། རྟགས་གྲུབ་སྟེ།
སངས་རྒྱས་ཀྱི་ས་ན་ལས་ཡོད་པའི་ཕྱིར་ཏེ། དེ་ན་ལུས་ངག་ཡིད་གསུམ་ཀྱི་ལས་ཡོད་
པའི་ཕྱིར་ཏེ། དེ་ན་སྡོམ་པའི་ལས་ཡོད་པའི་ཕྱིར། །
ཡང་ཁོ་ན་རེ། བདེ་འགྲོའི་སྲིད་པ་འཕེན་བྱེད་ཀྱི་ལས་དང་། ངན་འགྲོའི་སྲིད་པ་
འཕེན་བྱེད་ཀྱི་ལས་གཉིས་ཀ་ཆོས་ཅན། ཁྱོད་རང་གི་འཕང་བྱར་གྱུར་པའི་ཡང་སྲིད་ཕྱི་
མ་འཕེན་བྱེད་ཀྱི་ལས་ཡིན་པར་ཐལ། གཉིས་པ་འདུ་བྱེད་ཀྱི་རྟེན་འབྲེལ་ཡིན་པའི་ཕྱིར།
ཁྱབ་པ་ཁས། རྟགས་གྲུབ་སྟེ། དེ་རེ་རེ་ནས་དེ་ཡིན་པའི་ཕྱིར། རྩ་བར་འདོད་ན། དེ་
ཆོས་ཅན། (༢༡ན)ཁྱོད་ཀྱི་འཕང་བྱར་གྱུར་པའི་ཡང་སྲིད་ཕྱི་མ་ཡོད་པར་ཐལ་ལོ། །
འདོད་ན། དེ་གཉིས་ཀ་ཆོས་ཅན། བདེ་འགྲོའི་སྲིད་པ་དང་། ངན་འགྲོའི་སྲིད་པ་གཉིས་
ཀ་ཁྱོད་ཀྱི་འཕང་བྱར་གྱུར་པའི་ཡང་སྲིད་ཕྱི་མ་ཡིན་པར་ཐལ་ལོ། །འདོད་ན། དེ་
གཉིས་ཀ་ཁྱོད་ཀྱིས་འཕངས་འབྲས་ཡིན་པར་ཐལ་ལོ། །འདོད་ན། དེ་གཉིས་ཀ་ཆོས་
ཅན། ཁྱོད་བདེ་འགྲོའི་སྲིད་པ་འཕེན་བྱེད་ཀྱི་ལས་ཀྱིས་འཕངས་འབྲས་ཡིན་པར་ཐལ།
ཁྱོད་དེ་གཉིས་ཀའི་ལས་ཀྱི་འཕངས་འབྲས་ཡིན་པའི་ཕྱིར། ཟེར་ན་མ་ཁྱབ་བོ། །འདོད་
ན། དེ་གཉིས་ཀ་ཆོས་ཅན། ཁྱོད་དེའི་འཕངས་འབྲས་མ་ཡིན་པར་ཐལ། ཁྱོད་ངན་
འགྲོའི་སྐྱེ་བ་འཕེན་བྱེད་ཀྱི་ལས་ཀྱིས་འཕངས་འབྲས་ཡིན་པའི་ཕྱིར་ཟེར་རོ། །མ་ཁྱབ་
མཚམས་ལ། མེ་དུ་གཉིས་ཀའི་དངོས་འབྲས་ཆོས་ཅན། ཁྱོད་མེའི་དངོས་འབྲས་ཡིན་
པར་ཐལ། ཁྱོད་དེ་གཉིས་ཀའི་དངོས་འབྲས་ཡིན་པའི་ཕྱིར། ཁྱབ་པ་ཁས། འདོད་ན།
ཁྱོད་དུ་བའི་དངོས་འབྲས་ཡིན་པར་ཐལ། ཁྱོད་དེ་གཉིས་ཀའི་དངོས་འབྲས་ཡིན་པའི་
ཕྱིར། ཡང་ཁྱབ་པ་ཁས། འདོད་ན། དེ་ཆོས་ཅན། ཁྱོད་དུ་བའི་དུས་ན་ཡོད་པར་ཐལ།
ཁྱོད་མེའི་དངོས་འབྲས་ཡིན་པའི་ཕྱིར། རྟགས་ཁས། འདོད་ན་འགལ་ལོ། ། །
- 124 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
རྣམ་ཤེས་ཀྱི་རྟེན་འབྲེལ་བཤད་པ།
༈ གསུམ་པ་རྣམ་ཤེས་ཀྱི་རྟེན་འབྲེལ་བཤད་པ་ལ། དགག་བཞག་གཉིས་ལས།
དང་པོ་ནི། ཁ་ཅིག །རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ཀྱི་
ལས་ནུས་པ་མཐུ་ཅན་དུ་མ་གྱུར་པའི་གནས་སྐབས་ཀྱི་གཙོ་བོ་ཡིད་ཀྱི་རྣམ་རིག་གང་
ཞིག །རྣམ་སྨིན་ཕྱུང་མ་ཟིན་པའི་འཕེན་བྱེད་ལས་ཀྱི་བག་ཆགས་འཛིན་པ་དེ། གསུམ་
པ་རྣམ་ཤེས་ཀྱི་རྟེན་འབྲེལ་གྱི་མཚན་ཉིད་ཟེར་ན་ཤེས་བྱ་ཆོས་ཅན། མིར་སྐྱེ་འགྱུར་གྱི་
འཕེན་བྱེད་ཀྱི་ལས་ཀྱི་བག་ཆགས་འཛིན་པའི་རྣམ་ཤེས་ཀྱི་རྟེན་འབྲེལ་ཡིན་ན། མིར་
སྐྱེ་བའི་ཆ་རྐྱེན་དུ་གྱུར་པའི་རྣམ་ཤེས་ཀྱི་རྟེན་འབྲེལ་ཡིན་དགོས་པར་ཐལ། མཚན་ཉིད་
དེ་འཐད་པའི་ཕྱིར། འདོད་ན། དུད་འགྲོར་སྐྱེ་འགྱུར་གྱི་འཕེན་བྱེད་ཀྱི་ལས་ཀྱི་བག་
ཆགས་འཛིན་པའི་རྣམ་ཤེས་ཀྱི་རྟེན་འབྲེལ་ཡིན་ན། དུད་འགྲོར་སྐྱེ་བའི་ཆ་རྐྱེན་དུ་གྱུར་
པའི་རྣམ་ཤེས་ཀྱི་རྟེན་འབྲེལ་ཡིན་དགོས་པར་ཐལ་ལོ། །འདོད་ན། མིར་སྐྱེ་བའི་རྣམ་
(༢༡བ)ཤེས་ཀྱི་རྟེན་འབྲེལ་དང་། དུད་འགྲོར་སྐྱེ་བའི་རྣམ་ཤེས་ཀྱི་རྟེན་འབྲེལ་གྱི་གཞི་
མཐུན་ཡོད་པར་ཐལ། འདོད་པ་གང་ཞིག །ཡིད་ཀྱི་རྣམ་པར་ཤེས་པ་གཅིག་གི་སྟེང་དུ་
མིར་སྐྱེ་འགྱུར་གྱི་འཕེན་བྱེད་ཀྱི་ལས་ཀྱི་བག་ཆགས་དང་། དུད་འགྲོར་སྐྱེ་འགྱུར་གྱི་
འཕེན་བྱེད་ཀྱི་ལས་ཀྱི་བག་ཆགས་གཉིས་ཡོད་པ་སྲིད་པའི་ཕྱིར་ཏེ། ཡིད་ཀྱི་རྣམ་པར་
ཤེས་པ་གཅིག་གི་སྟེང་དུ་དགེ་མི་དགེའི་ལས་ཀྱི་བག་ཆགས་གཉིས་ཀ་ཡོད་པ་སྲིད་
པའི་ཕྱིར། གོང་དུ་འདོད་ན། མིར་སྐྱེ་བ་འཕེན་བྱེད་ཀྱི་ལས་དང་། དུད་འགྲོར་སྐྱེ་བ་
འཕེན་བྱེད་ཀྱི་ལས་ཀྱི་གཞི་མཐུན་ཡོད་པར་ཐལ། མིར་སྐྱེ་བའི་རྣམ་ཤེས་ཀྱི་རྟེན་འབྲེལ་
དང༌། དུད་འགྲོར་སྐྱེ་བའི་རྣམ་ཤེས་ཀྱི་རྟེན་འབྲེལ་གྱི་གཞི་མཐུན་ཡོད་པའི་ཕྱིར།
རྟགས་ཁས། འདོད་མི་ནུས་ཏེ། མིར་སྐྱེ་བ་འཕེན་བྱེད་ཀྱི་ལས་ཡིན་ན། དགེ་བ་ཡིན་
- 125 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼ཚ༽
དགོས། དུད་འགྲོའི་དེ་ཡིན་ན་མི་དགེ་བ་ཡིན་དགོས་པའི་ཕྱིར། རྟགས་བུད་དོ། །
བྱས་པ་ལ་ཁོ་ན་རེ། མིར་སྐྱེ་བ་འཕེན་བྱེད་ཀྱི་ལས་དང་། དུད་འགྲོར་སྐྱེ་བ་འཕེན་
བྱེད་ཀྱི་ལས་ཀྱི་གཞི་མཐུན་ཡོད་པར་ཐལ། མིར་སྐྱེ་འགྱུར་གྱི་འཕེན་བྱེད་ལས་ཀྱི་བག་
ཆགས་འཛིན་པའི་རྣམ་ཤེས་ཀྱི་རྟེན་འབྲེལ་དང་། དུད་འགྲོར་སྐྱེ་འགྱུར་གྱི་འཕེན་བྱེད་
ལས་ཀྱི་བག་ཆགས་འཛིན་པའི་རྣམ་ཤེས་ཀྱི་རྟེན་འབྲེལ་གྱི་གཞི་མཐུན་ཡོད་པའི་ཕྱིར།
མ་ཁྱབ་ན། མིར་སྐྱེ་བའི་རྣམ་ཤེས་ཀྱི་རྟེན་འབྲེལ་དང༌། དུད་འགྲོར་སྐྱེ་བའི་རྣམ་ཤེས་
ཀྱི་རྟེན་འབྲེལ་གྱི་གཞི་མཐུན་ཡོད་ན། མིར་སྐྱེ་བ་འཕེན་བྱེད་ཀྱི་ལས་དང་། དུད་འགྲོར་
སྐྱེ་བ་འཕེན་བྱེད་ཀྱི་ལས་ཀྱི་གཞི་མཐུན་ཡོད་པས་ཁྱབ་པ་ཡོད་པར་བུད་ཟེར་ན་མི་
མཚུངས་སོ། །མིར་སྐྱེ་འགྱུར་གྱི་འཕེན་བྱེད་ཀྱི་ལས་ཀྱི་བག་ཆགས་བསྒོས་མ་ཐག་པའི་
གཙོ་བོ་ཡིད་ཀྱི་རྣམ་རིག་ཀྱང་ཡིན། དུད་འགྲོར་སྐྱེ་འགྱུར་ཀྱི་དེ་ཡང་ཡིན་པའི་གཞི་
མཐུན་ཡོད་པར་ཐལ། དུད་འགྲོར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡང་ཡིན། མིར་སྐྱེ་
བའི་དེ་ཡང་ཡིན་པའི་གཞི་མཐུན་ཡོད་པའི་ཕྱིར། རྟགས་ཁས། ཡང་ཁོ་ན་རེ། སྔར་གྱི་
མཚན་ཉིད་དེ་འཐད་པར་ཐལ། མིའི་རྟེན་ལ་ལྷར་སྐྱེ་འགྱུར་གྱི་ལན་གྲངས་གཞན་ལ་
མྱོང་འགྱུར་གྱི་ལས་བསགས། དེའི་རྗེས་སུ་ལས་གཞན་གྱི་དབང་གིས་ངན་སོང་དུ་སྐྱེས།
དེའི་རྗེས་སུ་སྔར་(༢༢ན)གྱི་ལས་དེའི་དབང་གིས་ལྷར་སྐྱེ་བ་དེའི་ཚེ་ན་ངན་སོང་བའི་
གང་ཟག་གི་རྒྱུད་ལ་ལྷར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པའི་ཕྱིར་ཏེ། ལྷར་སྐྱེ་
བའི་རྣམ་ཤེས་ཀྱི་རྟེན་འབྲེལ་དེ་ལྷའི་སྲིད་པའི་རྟེན་འབྲེལ་མངོན་དུ་མ་གྱུར་པའི་བར་
དུ་འབྱུང་བའི་ཕྱིར་ཏེ། རྟེན་འབྲེལ་མདོ་འགྲེལ་ལས། འདུ་བྱེད་ཀྱི་རྐྱེན་གྱིས་རྣམ་པར་
ཤེས་པ་ཞེས་གསུངས་པའི་རྣམ་པར་ཤེས་པ་དེ་གང་གི་བར་དུ་འཇོག་ཅེ་ན། སྲིད་པ་
ལ་ཐུག་གི་བར་དུའོ། །ཞེས་གསུངས་པའི་ཕྱིར། ཟེར་ན། མ་ཁྱབ། སྔར་གྱི་དམ་བཅའ་
དེ་དེ་ལྟར་འདོད་པ་དང་ས་མཚུངས་ཀྱི་སྐབས་སུ་མ་རིག་པ་དང་རྣམ་པར་ཤེས་པའི་རྟེན་
- 126 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
འབྲེལ་གཉིས་གང་དུ་བསགས་པའི་ས་དེར་གཏོགས་ཟེར་བ་ནང་འགལ་ཏེ། བསམ་
གཏན་དང་པོའི་རྟེན་ལ་བསམ་གཏན་བཞི་པར་སྐྱེ་བའི་ལན་གྲངས་གཞན་ལ་མྱོང་འགྱུར་
གྱི་ལས་བསགས། དེའི་རྗེས་སུ་ལས་གཞན་གྱི་དབང་གིས་ངན་སོང་དུ་སྐྱེ་བའི་ངན་
སོང་བའི་གང་ཟག་དེའི་རྒྱུད་ལ་བསམ་གཏན་བཞི་པར་སྐྱེ་བའི་རྣམ་ཤེས་ཀྱི་རྟེན་འབྲེལ་
ཡོད་པར་ཐལ། མིའི་རྟེན་ལ་ལྷར་སྐྱེ་འགྱུར་གྱི་ལན་གྲངས་གཞན་ལ་མྱོང་འགྱུར་གྱི་
ལས་བསགས། དེའི་རྗེས་སུ་ལས་གཞན་གྱི་དབང་གིས་ངན་སོང་དུ་སྐྱེས། དེའི་རྗེས་སུ་
སྔར་གྱི་ལས་དེའི་དབང་གིས་ལྷར་སྐྱེ་བ་དེའི་ཚེ་ན་ངན་སོང་བའི་གང་ཟག་གི་རྒྱུད་ལ་
ལྷར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པའི་ཕྱིར། རྟགས་ཁས། འདོད་ན། དེའི་
རྒྱུད་ལ་བསམ་གཏན་དང་པོའི་སས་བསྡུས་ཀྱི་སེམས་ཡོད་པར་ཐལ། དེའི་རྒྱུད་ལ་
བསམ་གཏན་དང་པོའི་རྟེན་ལ་བསགས་པའི་བསམ་གཏན་བཞི་པར་སྐྱེ་བའི་རྣམ་ཤེས་
ཀྱི་རྟེན་འབྲེལ་ཡོད་པ་གང་ཞིག །དེ་བསམ་གཏན་དང་པོའི་སས་བསྡུས་ཡིན་པའི་ཕྱིར།
རྟགས་རྣམས་དོན་གྱིས་དངོས། འདོད་ན། ངན་སོང་བའི་གང་ཟག་ཡིན་ན་བསམ་
གཏན་དང་པོའི་སས་བསྡུས་ཀྱི་སེམས་རྒྱུད་ལ་ལྡན་པའི་གང་ཟག་ཡིན་དགོས་པར་ཐལ།
བསམ་གཏན་དང་པོའི་རྟེན་ལ་བསམ་གཏན་བཞི་པར་སྐྱེ་བའི་ལན་གྲངས་གཞན་ལ་
མྱོང་འགྱུར་གྱི་ལས་བསགས། དེའི་རྗེས་སུ་ལས་གཞན་གྱི་དབང་གིས་ངན་སོང་དུ་སྐྱེ་
བའི་ངན་སོང་བ་དེ་ཡིན་ན། བསམ་གཏན་དང་པོའི་སས་བསྡུས་ཀྱི་སེམས་(༢༢བ)རྒྱུད་
ལ་ལྡན་པའི་གང་ཟག་ཡིན་དགོས་པའི་ཕྱིར་ཏེ། དེའི་རྒྱུད་ལ་བསམ་གཏན་དང་པོའི་
སས་བསྡུས་ཀྱི་སེམས་ཡོད་པའི་ཕྱིར། རྟགས་ཁས། གཞན་ཡང་། རྣམ་ཤེས་ཀྱི་རྟེན་
འབྲེལ་དེ་ལ་རྣམ་ཤེས་ཚོགས་དྲུག་ཏུ་ཡོད་པར་ཐལ། རྟེན་འབྲེལ་མདོ་འགྲེལ་ལས།
འདུ་བྱེད་ཀྱི་རྐྱེན་གྱི་རྣམ་པར་ཤེས་པ་དེ་གང་ཞེ་ན། མིག་གི་རྣམ་པར་ཤེས་པ་དང་དེ་
བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་རྣམ་པར་ཤེས་པའོ། །ཞེས་
- 127 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གསུངས་པའི་ཕྱིར། ལུང་མཚུངས་འཁོར་གསུམ། གཞན་ཡང་། འཕེན་བྱེད་ཀྱི་ལས་དེ་
རང་དུས་སུ་ནུས་པ་མཐུ་ཅན་དུ་གྱུར་པ་མ་ཡིན་པར་ཐལ། རྣམ་ཤེས་ཀྱི་རྟེན་འབྲེལ་
ཡིན་ན་འཕེན་བྱེད་ཀྱི་ལས་ནུས་པ་མཐུ་ཅན་དུ་མ་གྱུར་པའི་གནས་སྐབས་ཀྱི་གཙོ་བོ་
ཡིད་ཀྱི་རྣམ་རིག་ཡིན་དགོས་པའི་ཕྱིར། རྟགས་ཁས། འདོད་མི་ནུས་ཏེ། དེ་རང་དུས་
སུ་རང་འབྲས་སྐྱེད་པ་ལ་ནུས་པ་མཐུ་ཅན་དུ་གྱུར་པ་ཡིན་པའི་ཕྱིར། །
ཡང་ཁ་ཅིག །རྣམ་ཤེས་ཀྱི་རྟེན་འབྲེལ་དེ་ལ་འབྲས་དུས་ཀྱི་རྣམ་ཤེས་ཀྱི་རྟེན་
འབྲེལ་དང་། རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་གཉིས་སུ་ཡོད་ཟེར་ན་མི་འཐད་དེ།
རྣམ་ཤེས་ཀྱི་རྟེན་འབྲེལ་ཡིན་ན་རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་ཡིན་དགོས་པའི་
ཕྱིར་ཏེ། དེ་ཡིན་ན་ཡན་ལག་གསུམ་པ་རྣམ་ཤེས་ཀྱི་རྟེན་འབྲེལ་ཡིན་དགོས་པའི་ཕྱིར།
རྟགས་བུད་བྱས་པ་ལ་ཁོ་ན་རེ། གསེར་འཕྲེང་དང་ལམ་རིམ་ཆེ་ཆུང་སོགས་ལས་རྣམ་
ཤེས་ཀྱི་རྟེན་འབྲེལ་ལ་རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་དང་འབྲས་དུས་ཀྱི་རྣམ་ཤེས་
ཀྱི་རྟེན་འབྲེལ་གཉིས་ཡོད་པར་བཤད་པ་མི་འཐད་པར་ཐལ། འབྲས་དུས་ཀྱི་རྣམ་ཤེས་
ཀྱི་རྟེན་འབྲེལ་མེད་པའི་ཕྱིར། ཟེར་ན་མ་ཁྱབ་སྟེ། ཀུན་བཏུས་ལས། རྣམ་ཤེས་ཀྱི་རྟེན་
འབྲེལ་དེ་འཕེན་བྱེད་ཀྱི་ཡན་ལག་ཏུ་བཤད་པ་མི་འཐད་པར་ཐལ། དེ་ཡིན་ན་འཕེན་
བྱེད་ཀྱི་ཡན་ལག་ཡིན་པས་མ་ཁྱབ་པའི་ཕྱིར། དེར་ཐལ། དེ་དང་འཕངས་འབྲས་ཀྱི་
གཞི་མཐུན་ཡོད་པའི་ཕྱིར་ཏེ། འབྲས་དུས་ཀྱི་རྣམ་ཤེས་ཀྱི་རྟེན་འབྲེལ་ཡོད་པའི་ཕྱིར།
རྟགས་ཁས་སོ། །
༈ གཉིས་པ་རང་ལུགས་ལ། རང་དང་རྟེན་འབྲེལ་ཚར་གཅིག་ཏུ་གཏོགས་པའི་
འཕེན་བྱེད་ལས་ཀྱི་བག་ཆགས་བསྒོས་མ་ཐག་པའི་གཙོ་བོ་ཡིད་ཀྱི་རྣམ་རིག་དེ་དེའི་
ནང་ཚན་དུ་གྱུར་པའི་རྣམ་ཤེས་ཀྱི་རྟེན་འབྲེལ་གྱི་མཚན་ཉིད། དེ་དང་རྣམ་ཤེས་ཀྱི་
(༢༣ན)རྟེན་འབྲེལ་དོན་གཅིག ། །
- 128 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
མིང་གཟུགས་ཀྱི་རྟེན་འབྲེལ་བཤད་པ།
༈ བཞི་པ་མིང་གཟུགས་ཀྱི་རྟེན་འབྲེལ་བཤད་པ་ལ། མཚན་ཉིད། དབྱེ་བ་
གཉིས་ལས། དང་པོ་ནི། རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་
ལས་ཀྱི་འཕངས་འབྲས་ཀྱང་ཡིན། སྐྱེ་སྲིད་དུ་ཉིང་མཚམས་སྦྱར་མ་ཐག་པ་ནས་བཟུང་
སྟེ། དབང་པོ་དྲུག་ཚང་བར་མ་དོད་གོང་གི་ཕུང་པོའི་རིགས་སུ་གནས་པ་ཡང་ཡིན་པའི་
གཞི་མཐུན་པར་གྱུར་པའི་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དེ། རྫུས་སྐྱེས་
ལས་གཞན་པའི་མིང་གཟུགས་ཅི་རིགས་པའི་རྟེན་འབྲེལ་གྱི་མཚན་ཉིད། ། །
གཉིས་པ་དེ་ལ་དབྱེ་ན། དེ་ཡིན་པར་གྱུར་པའི་མིང་གི་རྟེན་འབྲེལ་དང་། གཟུགས་
ཀྱི་རྟེན་འབྲེལ་གཉིས་ཡོད། དང་པོ་ནི། མངལ་སྐྱེས་ཀྱི་དབང་དུ་བྱས་ན། ཚུར་
མཐོང་ཐ་མལ་པ་མངལ་དུ་ཉིང་མཚམས་སྦྱར་མ་ཐག་པ་ནས་བཟུང་སྟེ། དབང་པོ་དྲུག་
ཚང་བར་མ་དོད་པའི་གནས་སྐབས་ཀྱི་རྣམ་སྨིན་གྱི་འབྲས་བུར་གྱུར་པའི་ཚོར་སོགས་
ཕུང་པོ་ཕྱི་མ་བཞི་ལྟ་བུ།
གཉིས་པ་ནི། དེའི་གནས་སྐབས་ཀྱི་གཟུགས་ཕུང་ལྟ་བུ། མིའི་དབང་དུ་བྱས་ན།
མིར་ཆགས་པའི་གནས་སྐབས་ཀྱི་ཚོར་སོགས་ཕུང་པོ་ཕྱི་མ་བཞི་ལྟ་བུ། མིང་གི་རྟེན་
འབྲེལ་དང༌། མིར་ཆགས་པའི་གནས་སྐབས་ཀྱི་གཟུགས་ཕུང་གཟུགས་ཀྱི་རྟེན་འབྲེལ་
ཡིན། འོ་ན། མིར་ཆགས་པ་དང་། མ་ཆགས་པའི་ཁྱད་པར་གང་ཞེ་ན། མི་ལ་གནས་
སྐབས་བཅུ་ཡོད་པའི་མངལ་གྱི་གནས་སྐབས་ལྔ་མིར་ཆགས་པར་འཇོག་གོ །མངལ་
གྱི་གནས་སྐབས་ལྔ་ནི་མེར་མེར་པོ། ནུར་ནུར་པོ། ལྟར་ལྟར་པོ། འཁྲང་འགྱུར་བ།
ཡན་ལག་འགྱུས་པ་རྣམས་སོ། །བཙས་པའི་གནས་སྐབས་ལྔ་ནི། བྱིས་པ། གཞོན་ནུ།
དར་ལ་བབ་པ། དར་ཡོལ། རྒས་པ་རྣམས་ལ་བྱའོ། །
- 129 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
སྐྱེ་མཆེད་དྲུག་གི་རྟེན་འབྲེལ་བཤད་པ།
ལྔ་པ་ལ་མཚན་ཉིད་དབྱེ་བ་གཉིས། དང་པོ་ནི། རང་དང་རྟེན་འབྲེལ་ཚར་གཅིག་ཏུ་
གཏོགས་པའི་འཕེན་བྱེད་ལས་ཀྱི་འཕངས་འབྲས་ཀྱང་ཡིན། དབང་པོ་དྲུག་ཚང་བར་དོད་པ་
ནས་བཟུང་སྟེ། ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་འགྱུར་བ་སྤྱོད་མི་ནུས་པའི་
གནས་སྐབས་ཀྱི་ཕུང་པོའི་རིགས་སུ་གནས་པ་ཡང་ཡིན་པའི་གཞི་མཐུན་པའི་ཀུན་ནས་ཉོན་
མོངས་ཕྱོགས་ཀྱི་རྟེན་འབྲེལ་དེ། སྐྱེ་མཆེད་དྲུག་ཅི་རིགས་པའི་རྟེན་འབྲེལ་གྱི་མཚན་(༢༣བ)
ཉིད། གཉིས་པ་དེ་ལ་དབྱེ་ན། དེ་ཡིན་པར་གྱུར་པའི་མིག་གི་སྐྱེ་མཆེད་ནས་ཡིད་ཀྱི་སྐྱེ་མཆེད་
ཀྱི་བར་དྲུག་ཡོད། །
རེག་པའི་རྟེན་འབྲེལ་བཤད་པ།
༈ དྲུག་པ་ལ་མཚན་ཉིད་དབྱེ་བ་གཉིས། དང་པོ་ནི། རང་དང་རྟེན་འབྲེལ་ཚར་
གཅིག་ཏུ་གཏོགས་པའི་འཕེན་བྱེད་ལས་ཀྱི་འཕང་འབྲས་ཀྱང་ཡིན། ཡུལ་དབང་རྣམ་
ཤེས་གསུམ་འདུས་ནས་ཡུལ་གྱི་འགྱུར་བ་སྤྱོད་ནུས་པ་ནས་བཟུང་སྟེ། ཚོར་བ་བདེ་
སྡུག་བཏང་སྙོམས་གསུམ་གྱིས་རྒྱུ་ཟས་ལ་སོགས་པ་ཤེས་མི་ནུས་པའི་གནས་སྐབས་
ཀྱི་ཕུང་པོའི་རིགས་སུ་གནས་པ་ཡང་ཡིན་པའི་གཞི་མཐུན་པར་གྱུར་པའི་སེམས་བྱུང་དེ།
དྲུག་པ་རེག་པའི་རྟེན་འབྲེལ་གྱི་མཚན་ཉིད། གཉིས་པ་དེ་ལ་དབྱེ་ན་དེ་ཡིན་པར་གྱུར་
པའི་མིག་གི་འདུས་ཏེ་རེག་པ་ནས་ཡིད་ཀྱི་འདུས་ཏེ་རེག་པའི་བར་དྲུག་ཡོད། །
ཚོར་བའི་རྟེན་འབྲེལ་བཤད་པ། །
༈ བདུན་པ་ལ་མཚན་ཉིད། དབྱེ་བ་གཉིས། དང་པོ་ནི། རང་དང་རྟེན་འབྲེལ་
ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་འཕང་འབྲས་ཀྱང་ཡིན། ཚོར་བ་བདེ་
- 130 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
སྡུག་བཏང་སྙོམས་གསུམ་གྱི་རྒྱུ་ཤེས་ནུས་པ་ནས་བཟུང་སྟེ། སིམ་གདུང་བར་མ་གསུམ་
ཅི་རིགས་ཉམས་སུ་མྱོང་བའི་གནས་སྐབས་ཀྱི་ཕུང་པོའི་རིགས་སུ་གནས་པ་ཡང་ཡིན་
པའི་གཞི་མཐུན་པར་གྱུར་པའི་སེམས་བྱུང་དེ། བདུན་པ་ཚོར་བའི་རྟེན་འབྲེལ་གྱི་མཚན་
ཉིད། དེ་ལ་དབྱེ་ན། མིག་གིས་འདུས་ཏེ་རེག་པ་ལས་བྱུང་བའི་ཚོར་བ་ནས་ཡིད་ཀྱི་
འདུས་ཏེ་རེག་པ་ལས་བྱུང་བའི་ཚོར་བའི་བར་དྲུག་ཡོད། །
དེ་རྣམས་ལ་རྩོད་པ་སྤོང་བ་ལ། ཁོ་ན་རེ། རྫུས་སྐྱེས་ལ་མིང་གཟུགས་ཀྱི་རྟེན་
འབྲེལ་ཡོད་པར་ཐལ། རྫུས་སྐྱེས་ལས་གཞན་པའི་མིང་གཟུགས་ཅི་རིགས་པའི་རྟེན་
འབྲེལ་གྱི་མཚན་ཉིད་ཅེས་སྨོས་པ་ལ་དགོས་པ་ཡོད་པའི་ཕྱིར། འདོད་ན། རྟེན་འབྲེལ་
མདོ་འགྲེལ་ལས། རྫུས་ཏེ་སྐྱེས་པ་ལ་ནི་རྣམ་པར་ཤེས་པའི་རྐྱེན་གྱིས་སྐྱེ་མཆེད་
དྲུག་ཅེས་བྱའི། རྣམ་པར་ཤེས་པའི་རྐྱེན་གྱིས་མིང་དང་གཟུགས་ཞེས་མི་བྱའོ། །ཞེས་
གསུངས་པ་མི་འཐད་པར་ཐལ་ལོ། །ཟེར་ན་མ་ཁྱབ། རྟགས་སླ། །
ཁོ་ན་རེ། རྫུས་སྐྱེས་ཀྱི་མིང་གཟུགས་ཀྱི་རྟེན་འབྲེལ་ཆོས་ཅན། ཁྱོད་མིང་
གཟུགས་ཀྱི་རྟེན་འབྲེལ་མ་ཡིན་པར་ཐལ། ཁྱོད་སྐྱེ་མཆེད་དྲུག་གི་རྟེན་འབྲེལ་ཡིན་པའི་
ཕྱིར་ན་མ་ཁྱབ་བོ། །མ་གྲུབ་ན། དེར་ཐལ། ཁྱོད་རང་དང་རྟེན་འབྲེལ་ཚར་གཅིག་ཏུ་
(༢༤ན)གཏོགས་པའི་འཕེན་བྱེད་ལས་ཀྱི་འཕང་འབྲས་ཀྱང་ཡིན། དབང་པོ་དྲུག་ཚང་
བར་དོད་པ་ནས་བཟུང་སྟེ་ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་འགྱུར་བ་
སྤྱོད་མི་ནུས་པའི་གནས་སྐབས་ཀྱི་ཕུང་པོའི་རིགས་སུ་གནས་པ་ཡང་ཡིན་པའི་གཞི་
མཐུན་པར་གྱུར་པའི་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ཡིན་པའི་ཕྱིར་ཏེ།
ཁྱོད་རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་འཕང་འབྲས་
གང་ཞིག །དབང་པོ་དྲུག་ཚང་བར་དོད་པའི་གནས་སྐབས་ཀྱི་ཀུན་ནས་ཉོན་མོངས་
ཕྱོགས་ཀྱི་རྟེན་འབྲེལ་ཡིན་པའི་ཕྱིར། དང་པོ་དེར་ཐལ། མིང་གཟུགས་ཀྱི་རྟེན་འབྲེལ་
- 131 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཡིན་པའི་ཕྱིར། གཉིས་པ་དེར་ཐལ། རྫུས་སྐྱེས་ལ་དབང་པོ་དྲུག་ཅིག་ཅར་དུ་དོད་
པ་འབྱུང་བའི་ཕྱིར་ཟེར་ན་གོང་གི་མ་ཁྱབ་མཚམས་ལ། མངལ་དུ་ཉིང་མཚམས་སྦྱར་
མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་ཆོས་ཅན། ཁྱོད་མིང་གཟུགས་ཀྱི་རྟེན་
འབྲེལ་མ་ཡིན་པར་ཐལ། ཁྱོད་སྐྱེ་བའི་རྟེན་འབྲེལ་ཡིན་པའི་ཕྱིར། མ་ཁྱབ་ན། སྐྱེ་
མཆེད་དྲུག་གི་རྟེན་འབྲེལ་ལ་མིང་གཟུགས་ཀྱི་རྟེན་འབྲེལ་མ་ཡིན་པས་ཁྱབ་པ་ཡོད་
པར་བུད། རྟགས་གྲུབ་སྟེ། སྐྱེ་བའི་རྟེན་འབྲེལ་དང་མིང་གཟུགས་ཀྱི་རྟེན་འབྲེལ་
གཉིས་ཅིག་ཅར་དུ་འབྱུང་བའི་ཕྱིར། རྩ་བར་འདོད་མི་ནུས་ཏེ། མིང་གཟུགས་ཀྱི་རྟེན་
འབྲེལ་ཡིན་པ་གཅིག་ཡོད་པའི་ཕྱིར། གཞན་ཡང་། འཕངས་འབྲས་དང་གྲུབ་འབྲས་
འགལ་བར་ཐལ། མིང་གཟུགས་ཀྱི་རྟེན་འབྲེལ་དང་སྐྱེ་བའི་རྟེན་འབྲེལ་འགལ་བའི་
ཕྱིར། རྟགས་ཁས། འདོད་ན། སྐྱེ་རྒའི་རྟེན་འབྲེལ་གཉིས་ཆོས་ཅན། ཁྱོད་གྲུབ་འབྲས་
མ་ཡིན་པར་ཐལ། ཁྱོད་འཕངས་འབྲས་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེ་
ཆོས་ཅན། དེར་ཐལ། ཁྱོད་རང་དང་རྟེན་འབྲེལ་ཚར་གཅིག་ཏུ་གཏོགས་པའི་མ་རིག་པ་
འདུ་བྱེད་རྣམ་ཤེས་ཀྱི་རྟེན་འབྲེལ་གསུམ་གྱི་འཕངས་འབྲས་ཡིན་པའི་ཕྱིར་ཏེ། ཁྱོད་
རང་དང་རྟེན་འབྲེལ་ཚར་གཅིག་ཏུ་གཏོགས་པའི་དེ་གསུམ་གྱི་འབྲས་བུ་ཡིན་པ་གང་
ཞིག །དེ་གསུམ་པོ་དེ་འཕེན་བྱེད་ཀྱི་རྒྱུ་ཡིན་པའི་ཕྱིར། གཞན་ཡང་། མིང་གཟུགས་ཀྱི་
རྟེན་འབྲེལ་ནས་ཚོར་བའི་རྟེན་འབྲེལ་གྱི་བར་ཆོས་(༢༤བ)ཅན། ཁྱོད་འཕངས་འབྲས་
མ་ཡིན་པར་ཐལ། ཁྱོད་གྲུབ་འབྲས་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་
ཐལ། ཁྱོད་རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྲེད་ལེན་སྲིད་པ་གསུམ་
གྱི་གྲུབ་འབྲས་ཡིན་པའི་ཕྱིར་ཏེ། ཁྱོད་རང་དང་རྟེན་འབྲེལ་ཚར་གཅིག་ཏུ་གཏོགས་
པའི་དེ་གསུམ་གྱི་འབྲས་བུ་གང་ཞིག །དེ་གསུམ་པོ་དེ་འགྲུབ་བྱེད་ཀྱི་རྒྱུ་ཡིན་པའི་ཕྱིར།
བྱས་པ་ལ་ཁོ་ན་རེ། འཕེན་བྱེད་ཀྱི་རྒྱུ་དང་འགྲུབ་བྱེད་ཀྱི་རྒྱུ་མི་འགལ་བར་ཐལ།
- 132 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
འཕང་འབྲས་དང་གྲུབ་འབྲས་མི་འགལ་བའི་ཕྱིར། རྟགས་ཁས། ཟེར་ན། འདིའི་ལན་
ལ་ཁ་ཅིག །འདོད་ལན་ཐེབས་ཏེ། སྲིད་པའི་རྟེན་འབྲེལ་དེ་དེ་གཉིས་ཀ་ཡིན་པའི་ཕྱིར་
ཏེ། དེ་འཕེན་བྱེད་ཀྱི་རྒྱུ་ཡིན་པའི་ཕྱིར་ཏེ། རྣམ་འགྲེལ་ལས། མི་ཤེས་སྲིད་པའི་རྒྱུ་ཡིན་
ཡང་། །མ་བརྗོད་སྲེད་པ་ཉིད་བཤད་པ། །རྒྱུན་ནི་འཕེན་པར་བྱེད་ཕྱིར་དང་། །ཞེས་
གསུངས་པའི་ཕྱིར། ཟེར་བ་མི་འཐད་དེ། ཤེས་བྱ་ཆོས་ཅན། འཕེན་བྱེད་ཀྱི་ལས་དང་
འགྲུབ་བྱེད་ཀྱི་ལས་གཉིས་མི་འགལ་བར་ཐལ། འཕེན་བྱེད་ཀྱི་རྒྱུ་དང་འགྲུབ་བྱེད་ཀྱི་
རྒྱུ་གཉིས་མི་འགལ་བའི་ཕྱིར། རྟགས་ཁས། འདོད་ན། བསམ་གཏན་དང་པོའི་སྐྱེ་བ་
འཕེན་བྱེད་ཀྱི་ལས་དང་། དེའི་འགྲུབ་བྱེད་ཀྱི་ལས་གཉིས་མི་འགལ་བར་ཐལ། འདོད་
པའི་ཕྱིར། འདོད་མི་ནུས་ཏེ། དེའི་སྐྱེ་བ་འཕེན་བྱེད་ཀྱི་ལས་ཡིན་ན། བསམ་གཏན་
དང་པོའི་ཉེར་བསྡོགས་ཡིན་དགོས། དེའི་སྐྱེ་བ་འགྲུབ་བྱེད་ཀྱི་ལས་ཡིན་ན་བསམ་གཏན་
དང་པོའི་དངོས་གཞིའི་སྙོམས་འཇུག་ཡིན་དགོས་པའི་ཕྱིར། རྟགས་རྣམས་བུད་དོ། །
དེས་ན་རང་ལུགས་ལ་འཕངས་འབྲས་དང་གྲུབ་འབྲས་མི་འགལ་ཡང་། འཕེན་
བྱེད་ཀྱི་རྒྱུ་དང་འགྲུབ་བྱེད་ཀྱི་རྒྱུ་གཉིས་འགལ་ལོ། །བྱས་པ་ལ་ཁོ་ན་རེ། མ་རིག་པ་
འདུ་བྱེད་རྣམ་ཤེས་ཀྱི་རྟེན་འབྲེལ་རྣམས་ཆོས་ཅན། ཁྱོད་འཕེན་བྱེད་ཀྱི་རྒྱུ་མ་ཡིན་པར་
ཐལ། འགྲུབ་བྱེད་ཀྱི་རྒྱུ་ཡིན་པའི་ཕྱིར། ཁྱབ་པ་ཁས། མ་གྲུབ་ན་དེར་ཐལ། ཁྱོད་རང་
དང་རྟེན་འབྲེལ་ཚར་གཅིག་ཏུ་གཏོགས་པའི་སྐྱེ་རྒ་གཉིས་ཀྱི་འགྲུབ་བྱེད་ཀྱི་རྒྱུ་ཡིན་པའི་
ཕྱིར་ཏེ། ཁྱོད་རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྐྱེ་རྒའི་རྟེན་འབྲེལ་
གཉིས་ཀྱི་རྒྱུ་ཡིན་པ་གང་ཞིག །སྐྱེ་རྒའི་རྟེན་འབྲེལ་གཉིས་པོ་གྲུབ་འབྲས་ཡིན་པའི་
ཕྱིར། ཟེར་(༢༥ན)ན་མ་ཁྱབ། ཁོ་ན་རེ། དེ་ལ་ཁྱབ་པ་ཡོད་པར་ཐལ། རང་དང་རྟེན་
འབྲེལ་ཚར་གཅིག་ཏུ་གཏོགས་པའི་མ་རིག་པ་འདུ་བྱེད་རྣམ་ཤེས་ཀྱི་རྟེན་འབྲེལ་གསུམ་
གྱི་འབྲས་བུ་གང་ཞིག །དེ་གསུམ་པོ་འཕེན་བྱེད་ཀྱི་རྒྱུ་ཡིན་ན། རང་དང་རྟེན་འབྲེལ་
- 133 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཚར་གཅིག་ཏུ་གཏོགས་པའི་དེ་གསུམ་གྱི་འཕངས་འབྲས་ཡིན་པས་ཁྱབ་པའི་ཕྱིར། ཟེར་
ན་མི་མཚུངས་སོ། །དེ་བཞིན་དུ་སྲེད་ལེན་སྲིད་པ་གསུམ་གྱི་རྟེན་འབྲེལ་ཆོས་ཅན། ཁྱོད་
འགྲུབ་བྱེད་ཀྱི་རྒྱུ་མ་ཡིན་པར་ཐལ། ཁྱོད་འཕེན་བྱེད་ཀྱི་རྒྱུ་ཡིན་པའི་ཕྱིར་ཏེ། ཁྱོད་རང་
དང་རྟེན་འབྲེལ་ཚར་གཅིག་ཏུ་གཏོགས་པའི་མིང་གཟུགས་ནས་ཚོར་བའི་བར་གྱི་རྟེན་
འབྲེལ་གྱི་འཕེན་བྱེད་ཀྱི་རྒྱུ་ཡིན་པའི་ཕྱིར་ཏེ། ཁྱོད་དེའི་རྒྱུ་ཡིན་པ་གང་ཞིག །དེ་རྣམས་
འཕངས་འབྲས་ཡིན་པའི་ཕྱིར། མ་ཁྱབ་ན། རྩ་ཁྱབ་འགྲིག་ཟེར་ན་མི་མཚུངས་སོ། །
༈ གཞན་ཡང་། ཤེས་བྱ་ཆོས་ཅན། མ་རིག་པ་འདུ་བྱེད་རྣམ་ཤེས་ཀྱི་རྟེན་འབྲེལ་
གསུམ་པོ་དེ་དང་སྐྱེ་རྒའི་རྟེན་འབྲེལ་གཉིས་པོ་འགྲུབ་བྱེད་ཀྱི་རྒྱུ་འབྲས་ཡིན་པར་ཐལ།
དང་པོ་གསུམ་ཕྱི་མ་གཉིས་ཀྱི་འགྲུབ་བྱེད་ཀྱི་རྒྱུ་ཡིན་པའི་ཕྱིར། རྟགས་ཁས། འདོད་ན།
འགྲུབ་བྱེད་ཀྱི་རྒྱུ་འབྲས་ལ་ཉེ་བའི་རྒྱུ་འབྲས་ཞེས་བཤད་པ་ལ་དགོས་པ་མེད་པར་ཐལ།
འདོད་པ་གང་ཞིག །དེ་གཉིས་ཀྱི་བར་དུ་ཚེ་རབས་བརྒྱ་སྟོང་ལ་སོགས་པས་ཆོད་པ་སྲིད་
པའི་ཕྱིར། །
ཁོ་ན་རེ། རྫུས་སྐྱེས་ཀྱི་མིང་གཟུགས་ཀྱི་རྟེན་འབྲེལ་ཆོས་ཅན། ཁྱོད་རང་དང་རྟེན་
འབྲེལ་ཚར་གཅིག་ཏུ་གཏོགས་པའི་མིང་གཟུགས་ཀྱི་རྟེན་འབྲེལ་ལས་བྱུང་བར་ཐལ།
ཁྱོད་སྐྱེ་མཆེད་དྲུག་གི་རྟེན་འབྲེལ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ།
མདོ་ལས། མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག་ཞེས་བྱ་ཡི་སྐྱེ་མཆེད་དྲུག་གི་
རྐྱེན་གྱིས་མིང་དང་གཟུགས་ཞེས་མི་བྱའོ། །ཞེས་གསུངས་པའི་ཕྱིར། ཟེར་ན་མ་ཁྱབ།
རྩ་བར་འདོད་མི་ནུས་ཏེ། དེ་དང་དུས་མཉམ་ཡིན་པའི་ཕྱིར། ཁ་ཅིག །མིང་གཟུགས་
ཀྱི་རྟེན་འབྲེལ་ཡིན་པ་མེད་པར་ཐལ། མིང་གཟུགས་ཅི་རིགས་པའི་རྟེན་འབྲེལ་གྱི་
མཚན་ཉིད་ཅེས་སྨོས་པ་ལ་དགོས་པ་ཡོད་པའི་ཕྱིར། ཟེར་ན་མ་ཁྱབ། བྱས་པ་ལ་ཁོ་ན་
རེ། མིང་གཟུགས་ཅི་རིགས་པའི་རྟེན་(༢༥བ)འབྲེལ་ཡིན་ན་མིང་གཟུགས་ཀྱི་རྟེན་
- 134 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
འབྲེལ་ཡིན་དགོས་པར་ཐལ། མིང་གཟུགས་ཀྱི་རྟེན་འབྲེལ་ཡིན་པ་ཡོད་པའི་ཕྱིར།
རྟགས་ཁས། ཟེར་ན་མ་ཁྱབ། འདོད་ན། གཟུགས་མེད་ཁམས་ན་མིང་གཟུགས་ཀྱི་རྟེན་
འབྲེལ་ཡོད་པར་ཐལ། དེ་ན་མིང་གཟུགས་ཅི་རིགས་པའི་རྟེན་འབྲེལ་ཡོད་པ་གང་ཞིག །
མིང་གཟུགས་ཅི་རིགས་པའི་རྟེན་འབྲེལ་ཡིན་ན་མིང་གཟུགས་ཀྱི་རྟེན་འབྲེལ་ཡིན་དགོས་
པའི་ཕྱིར། རྟགས་ཕྱི་མ་ཁས། དང་པོ་དེར་ཐལ། དེ་ན་མིང་གི་རྟེན་འབྲེལ་ཡོད་པའི་
ཕྱིར། གོང་དུ་འདོད་ན། དེ་ན་གཟུགས་ཀྱི་རྟེན་འབྲེལ་ཡོད་པར་ཐལ། འདོད་པའི་ཕྱིར།
ཡང་ཁོ་ན་རེ། སྐྱེ་མཆེད་དྲུག་གི་རྟེན་འབྲེལ་ཡིན་པ་མེད་པར་ཐལ། སྐྱེ་མཆེད་
དྲུག་ཅི་རིགས་པའི་རྟེན་འབྲེལ་གྱི་མཚན་ཉིད་ཅེས་སྨོས་པ་ལ་དགོས་པ་ཡོད་པའི་ཕྱིར།
རྟགས་ཁས། ཟེར་ན་མ་ཁྱབ། བྱས་པ་ལ་ཁོ་ན་རེ། སྐྱེ་མཆེད་དྲུག་ཅི་རིགས་པའི་རྟེན་
འབྲེལ་ཡིན་ན་སྐྱེ་མཆེད་དྲུག་གི་རྟེན་འབྲེལ་ཡིན་དགོས་པར་ཐལ། སྐྱེ་མཆེད་དྲུག་གི་
རྟེན་འབྲེལ་ཡིན་པ་ཡོད་པའི་ཕྱིར། རྟགས་ཁས། ཟེར་ན་ཡང་མ་ཁྱབ། འདོད་ན།
གཟུགས་མེད་ཁམས་ན་སྐྱེ་མཆེད་དྲུག་གི་རྟེན་འབྲེལ་ཡོད་པར་ཐལ། དེ་ན་ཅི་རིགས་
པའི་རྟེན་འབྲེལ་ཡོད་པ་གང་ཞིག །འདོད་པའི་ཕྱིར། དང་པོ་དེར་ཐལ། དེ་ན་ཡིད་ཀྱི་
སྐྱེ་མཆེད་ཀྱི་རྟེན་འབྲེལ་ཡོད་པའི་ཕྱིར། ཟེར་ན། རྩ་བའི་མ་ཁྱབ་མཚམས་གཉིས་ཀ་ལ་
ཁྱབ་པ་མེད་དེ། མངལ་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་
ཀྱི་ཕུང་པོ་ལྔ་པོ་དེ་མིང་གཟུགས་ཀྱི་རྟེན་འབྲེལ་དང༌། མངལ་དུ་ཉིང་མཚམས་སྦྱར་ནས་
དབང་པོ་དྲུག་ཚང་བར་དོད་མ་ཐག་པའི་མིག་སོགས་དབང་པོ་དྲུག་པོ་དེ་སྐྱེ་མཆེད་དྲུག་
གི་རྟེན་འབྲེལ་ཡིན་པའི་ཕྱིར། །
བྱས་པ་ལ་ཁོ་ན་རེ། མངལ་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་
རྣམ་སྨིན་གྱི་ཕུང་པོ་ལྔ་པོ་དེ་ཆོས་ཅན། ཁྱོད་མིང་གི་རྟེན་འབྲེལ་ཡིན་པར་ཐལ། ཁྱོད་
མིང་གཟུགས་ཀྱི་རྟེན་འབྲེལ་ཡིན་པའི་ཕྱིར། རྟགས་ཁས། འདོད་ན། ཤེས་པ་ཡིན་
- 135 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽ །
པར་ཐལ་ལོ། །ཟེར་ན། རྩ་བར་མ་ཁྱབ་སྟེ། མིང་གཟུགས་ཀྱི་ལྡོག་པ་ཡིན་ན་མིང་གི་
ལྡོག་པ་ཡིན་དགོས་པར་ཐལ། མིང་གཟུགས་ཀྱི་རྟེན་འབྲེལ་ཡིན་ན། མིང་གི་རྟེན་
འབྲེལ་ཡིན་དགོས་པའི་ཕྱིར། རྟགས་ཁས།
ཡང་ཁོ་ན་རེ། མངལ་དུ་ཉིང་མཚམས་སྦྱར་ནས་དབང་པོ་(༢༦ན)དྲུག་ཚང་བར་
དོད་མ་ཐག་པའི་མིག་སོགས་དབང་པོ་དྲུག་པོ་ཆོས་ཅན། མིག་གི་རྟེན་འབྲེལ་ཡིན་པར་
ཐལ། སྐྱེ་མཆེད་དྲུག་གི་རྟེན་འབྲེལ་ཡིན་པའི་ཕྱིར། ཟེར་ན་མ་ཁྱབ་སྟེ། སྐྱེ་མཆེད་དྲུག་
གི་ལྡོག་པ་ཡིན་ན་མིག་གི་ལྡོག་པ་ཡིན་དགོས་པར་ཐལ། སྐྱེ་མཆེད་དྲུག་གི་རྟེན་འབྲེལ་
ལ་དེའི་ཕྱིར། རྟགས་ཁས། འདོད་ན་སླ། ཡང་ཁ་ཅིག །མིང་གཟུགས་ཀྱི་རྟེན་འབྲེལ་
ལ་གནས་པའི་ཉན་ཐོས་དགྲ་བཅོམ་པ་ཡོད་ཟེར་བ་མི་འཐད་དེ། མངལ་དུ་ཉིང་མཚམས་
སྦྱར་མ་ཐག་པའི་གནས་སྐབས་ཀྱི་རྣམ་སྨིན་ཕུང་པོ་ལ་གནས་པའི་ཉན་ཐོས་དགྲ་བཅོམ་
པ་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། ལས་ཉོན་གྱི་དབང་གིས་
འཁོར་བར་སྐྱེ་བ་ལེན་པའི་ཉན་ཐོས་དགྲ་བཅོམ་པ་ཡོད་པར་ཐལ། དེའི་དབང་གིས་
མའི་མངལ་ནས་སྐྱེས་པའི་དེ་ཡོད་པའི་ཕྱིར་ཏེ། མངལ་དུ་ཉིང་མཚམས་སྦྱར་མ་ཐག་
པའི་གནས་སྐབས་ཀྱི་རྣམ་སྨིན་གྱི་ཕུང་པོ་ལ་གནས་པའི་དེ་ཡོད་པའི་ཕྱིར། རྟགས་
ཁས། གཞན་ཡང་། སྐྱེ་བའི་རྟེན་འབྲེལ་ལ་གནས་པའི་ཉན་ཐོས་དགྲ་བཅོམ་ཡོད་
པར་ཐལ། མིང་གཟུགས་ཀྱི་རྟེན་འབྲེལ་ལ་གནས་པའི་དེ་ཡོད་པའི་ཕྱིར། རྟགས་ཁས།
འདོད་ན། སྐྱེ་སྲིད་ལ་གནས་པའི་དེ་ཡོད་པར་ཐལ་ལོ། །འདོད་ན། སྲིད་པ་ལ་གནས་
པའི་དེ་ཡོད་པར་ཐལ་ལོ། །འདོད་ན་སླ། བྱས་པ་ལ། ཁོ་ན་རེ། མིང་གཟུགས་ཀྱི་རྟེན་
འབྲེལ་ལ་གནས་པའི་ཉན་ཐོས་དགྲ་བཅོམ་པ་ཡོད་པར་ཐལ། དེ་འདྲའི་ལྷག་བཅས་
མྱང་འདས་ལ་གནས་པའི་ཉན་ཐོས་དགྲ་བཅོམ་པ་ཡོད་པའི་ཕྱིར་ཏེ། ལྷག་བཅས་མྱང་
འདས་ལ་གནས་པའི་ཉན་ཐོས་དགྲ་བཅོམ་པའི་རྒྱུད་ལ་མིང་གཟུགས་ཀྱི་རྟེན་འབྲེལ་
- 136 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
ཡོད་པའི་ཕྱིར་ཏེ། དེའི་རྒྱུད་ལ་མིང་དང་གཟུགས་ནས་ཚོར་བའི་བར་གྱི་རྟེན་འབྲེལ་
གང་རུང་ཡོད་པའི་ཕྱིར། དེའི་རྒྱུད་ལ་འཕེན་བྱེད་ཀྱི་ལས་ཀྱིས་འཕང་འབྲས་ཡོད་པའི་
ཕྱིར་ཏེ། དེའི་རྒྱུད་ལ་ལས་ཉོན་གྱི་འཕངས་པའི་རྣམ་སྨིན་གྱི་ཕུང་པོ་ཡོད་པའི་ཕྱིར་ན་
མ་ཁྱབ། མ་གྲུབ་ན། དེར་ཐལ། དེའི་རྒྱུད་ཀྱི་གཟུགས་ཕུང་དེ་རང་རྒྱུ་ལས་ཉོན་གྱི་དབང་
གིས་བྱུང་བའི་ཟག་བཅས་ཡིན་པའི་ཕྱིར་ཏེ། སྡུག་བསྔལ་བདེན་པ་ཡིན་པའི་ཕྱིར། །
ཡང་ཁོ་ན་རེ། མིང་གཟུགས་ཀྱི་རྟེན་འབྲེལ་ལ་གནས་པའི་(༢༦བ)ལྷག་བཅས་
མྱང་འདས་ལ་གནས་པའི་ཉན་ཐོས་དགྲ་བཅོམ་པ་ཡོད་པར་ཐལ། རྒ་ཤིའི་རྟེན་འབྲེལ་
ལ་གནས་པའི་དེ་ཡོད་པའི་ཕྱིར་ཏེ། དེའི་རྒྱུད་ལ་རྒ་ཤིའི་རྟེན་འབྲེལ་ཡོད་པའི་ཕྱིར་ཏེ།
དེའི་རྒྱུད་ལ་རྣམ་སྨིན་གྱི་ཕུང་པོ་ན་ཚོད་གཞན་ནས་གཞན་དུ་འགྱུར་བ་ཡང་ཡོད། སྲོག་
གི་དབང་པོ་རང་དབང་མེད་པར་འགག་པའི་ཆ་ཡང་ཡོད་པའི་ཕྱིར། ཟེར་ན་མ་ཁྱབ་བོ། །
སྲེད་པའི་རྟེན་འབྲེལ་བཤད་པ། །
༈ བརྒྱད་པ་སྲེད་པའི་རྟེན་འབྲེལ་བཤད་པ་ལ། མཚན་ཉིད། དབྱེ་བ་གཉིས།
དང་པོ་ནི། རང་དང་རྟེན་འབྲེལ་ཚར་མི་གཅིག་པའི་ཚོར་བ་གསུམ་པོ་གང་རུང་ལ་སྲེད་
པའི་སྒོ་ནས་རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་བག་
ཆགས་དང་པོར་གསོས་འདེབས་པར་བྱེད་པའི་འདོད་ཆགས་དེ། སྲེད་པའི་རྟེན་འབྲེལ་
དུ་འཇོག །སྤྱིར་སྲེད་པ་དང་འདོད་ཆགས་གཉིས་དོན་གཅིག །སྲེད་པ་ལ་དབྱེ་ན།
འདོད་སྲེད། འཇིག་སྲེད། སྲིད་སྲེད་དང་གསུམ་ལས། དང་པོ་ནི། བདེ་བ་དང་འཕྲད་
པར་འདོད་པའི་འདོད་ཆགས་ལྟ་བུ། གཉིས་པ་ནི། སྡུག་བསྔལ་དང་བྲལ་འདོད་ཀྱི་
འདོད་ཆགས་ལྟ་བུ། གསུམ་པ་ནི། རྣམ་སྨིན་གྱི་ཕུང་པོ་ལ་ཆགས་པའི་འདོད་ཆགས་ལྟ་
བུ་ལ་བྱེད། མངོན་པ་བ་ཁ་ཅིག །འདོད་པའི་སས་བསྡུས་ཀྱི་འདོད་ཆགས་ལ་འདོད་
སྤྱི
- 137 -



IH
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
སྲེད། ཁམས་གོང་མའི་སས་བསྡུས་ཀྱི་འདོད་ཆགས་ལ་འཇིག་སྲེད། ཉེར་ལེན་གྱི་ཕུང་
པོ་ལྔ་ལ་ཆགས་པའི་འདོད་ཆགས་ལ་སྲིད་སྲེད་དུ་འདོད་དོ། ། །
ལེན་པའི་རྟེན་འབྲེལ་བཤད་པ།
༈ དགུ་པ་ལེན་པའི་རྟེན་འབྲེལ་ནི། སྔར་གྱི་སྲེད་པའི་རྟེན་འབྲེལ་དེ་ལྷག་པར་
འཕེལ་ཏེ་འཕེན་བྱེད་ལས་ཀྱི་བག་ཆགས་གསོས་འདེབས་པ་ལ་ནུས་པ་མཐུ་ཅན་དུ་
གྱུར་པའི་འདོད་ཆགས་དེ་ལེན་པའི་རྟེན་འབྲེལ་དུ་འཇོག །དེ་ལ་དབྱེ་ན། དེ་ཡིན་པར་
གྱུར་པའི་འདོད་པ་ཉེ་བར་ལེན་པ། ལྟ་བ་ཉེ་བར་ལེན་པ། ཚུལ་ཁྲིམས་དང་བརྟུལ་
ཞུགས་མཆོག་འཛིན་ཉེ་བར་ལེན་པ། བདག་ཏུ་ལྟ་བ་ཉེ་བར་ལེན་པ་དང་བཞི། དང་པོ་
ནི། འདོད་ཡོན་ལྔ་ལ་ཆགས་པའི་འདོད་ཆགས་ལྟ་བུ། གཉིས་པ་ནི། ལྟ་ངན་དྲུག་ཅུ་རྩ་
གཉིས་ལ་ཆགས་པའི་འདོད་ཆགས་ལྟ་བུ། གསུམ་པ་ནི། ཟས་གཅོད་པ་དང་མེ་ལྔ་
བསྟེན་པ་དང་། བ་ལང་དང་ཁྱི་ཕག་སོགས་ཀྱི་ཀུན་སྤྱོད་ལ་ཆགས་པའི་འདོད་ཆགས་
ལྟ་བུ། བཞི་པ་ནི། གང་ཟག་གི་བདག་ཏུ་འཛིན་པ་དང༌། ངའོ་སྙམ་པའི་ང་རྒྱལ་ལ་
ཆགས་པའི་འདོད་(༢༧ན)ཆགས་ལྟ་བུ་ལ་བྱེད། །
སྲིད་པའི་རྟེན་འབྲེལ་བཤད་པ། །
༈ བཅུ་པ་སྲིད་པའི་རྟེན་འབྲེལ་ནི། སྔར་བཤད་པའི་སྲིད་ལེན་གཉིས་ཀྱིས་འཕེན་
བྱེད་ལས་ཀྱིས་བག་ཆགས་གསོས་བཏབ་སྟེ། ཡང་སྲིད་འགྲུབ་པར་བྱེད་པའི་འགྲུབ་
བྱེད་ཀྱི་ལས་དེ་སྲིད་པའི་རྟེན་འབྲེལ་དུ་འཇོག །སྤྱིར་སྲིད་པ་དང་འཁོར་བ་དོན་གཅིག །
སྲིད་པ་དེ་ལ་དབྱེ་ན། བར་སྲིད། སྐྱེ་སྲིད། སྔོན་དུས་ཀྱི་སྲིད་པ། འཆི་སྲིད་དང་བཞི།
དང་པོ་ནི། ཚེ་སྔ་མའི་འཆི་སྲིད་དང་ཚེ་འདིའི་སྐྱེ་སྲིད་ཀྱི་བར་དུ་བྱུང་བའི་སྲིད་པ་ལ་བྱེད།
- 138-



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
གཉིས་པ་ནི། མངལ་སྐྱེས་ཀྱི་དབང་དུ་བྱས་ན། མངལ་དུ་ཉིང་མཚམས་སྦྱར་མ་
ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་ལྟ་བུ་ལ་བྱེད། །
གསུམ་པ་ནི། སྐྱེ་སྲིད་གྲུབ་པའི་སྐད་ཅིག་གཉིས་པ་ནས་འཆི་སྲིད་མ་གྲུབ་པའི་
བར་གྱི་སྲིད་པ་ལྟ་བུ་ལ་བྱེད། སྤྱིར་སྔོན་དུས་ཀྱི་སྲིད་པ་དང་སྐྱེ་སྲིད་གཉིས་མི་འགལ་ཏེ།
གཟུགས་སུ་ཉེ་བར་འགྲོ་བའི་ཕྱིར་མི་འོང་སྐྱེ་འདའ་བ་ལ་གསུམ་གསུངས་པའི་འདུ་བྱེད་
དང་བཅས་ཏེ་འདའ་བ་དེ་གཟུགས་ཀྱི་སྔོན་དུས་ཀྱི་སྲིད་པའི་རྟེན་ལ་མྱང་འདས་མངོན་དུ་
བྱེད་པའི་ཕྱིར། སྤྱིར་སྔོན་དུས་ཀྱི་སྲིད་པ་དང་སྐྱེ་བ་གཉིས་མི་འགལ་ཡང་། སྲིད་པ་ལ་
བཞིར་ཕྱེ་བའི་དེ་གཉིས་འགལ་ཏེ། སྤྱིར་ཉོན་མོངས་དང་ཉེ་ཉོན་གཉིས་མི་འགལ་ཀྱང་
ཉེ་ཉོན་དང་ཉོན་མོངས་གཉིས་སུ་ཕྱེ་བའི་ཉེ་ཉོན་དང་ཉོན་མོངས་གཉིས་འགལ་བ་བཞིན་
ནོ། །དེས་ན་མིའི་སྔོན་དུས་ཀྱི་སྲིད་པ་ལ་གནས་པའི་གང་ཟག་དེ་ལ་དུ་མ་ཡོད་དེ། སྨན་
ལ་བརྟེན་ནས་བྱུང་བ་དང་། ལྷ་རྣམས་ཀྱི་མཐུ་ལ་བརྟེན་ནས་བྱུང་བ་དང་
། འཁྲིག་པའི་
བསམ་པ་ལ་བརྟེན་ནས་བྱུང་བ་དང་། ཁྲག་ལ་བརྟེན་ནས་བྱུང་བ་དང་བཞི། དང་པོ་ནི།
རྒྱལ་པོ་སྡོང་སྡུམ་ལྟ་བུ། གཉིས་པ་ནི། རྒྱལ་པོ་སྲིད་སྒྲུབ་ལྟ་བུ། གསུམ་པ་ནི། ཤར་
ཕྱོགས་མངོན་པར་དགའ་བའི་ཞིང་ཁམས་ཀྱི་མི་ལྟ་བུ། བཞི་པ་ནི། འཛམ་བུ་གླིང་པའི་
མི་ཕལ་ཆེར་ལྟ་བུ་ཡིན་ནོ། །
སྐྱེ་བའི་རྟེན་འབྲེལ་བཤད་པ།
བཅུ་གཅིག་པ་སྐྱེ་བའི་རྟེན་འབྲེལ་ནི། སྔར་བཤད་པའི་སྲིད་པའི་རྟེན་འབྲེལ་དེའི་
མཐུས་སྐྱེ་སྲིད་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་
དེ། སྐྱེ་བའི་རྟེན་འབྲེལ་དུ་འཇོག །དེ་ལ་དབྱེ་ན། མངལ་སྐྱེས་སོགས་བཞི་ཡོད་དེ།
མཛོད་ལས། དེར་ནི་སྒོ་ང་ལས་སྐྱེས་(༢༧བ)སོགས། །སེམས་ཅན་སྐྱེ་གནས་བཞི་དག་
- 139 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
ཏུ། །མི་དང་དུད་འགྲོ་རྣམ་པ་བཞི། །དམྱལ་བ་རྣམས་དང་ལྷ་རྣམས་དང་། །སྲིད་པ་
བར་མ་རྫུས་ཏེ་སྐྱེ། །ཡི་དྭགས་མངལ་ནས་སྐྱེས་པའང་ཡིན། །ཅེས་གསུངས་པའི་ཕྱིར།
མི་ལ་རྫུས་སྐྱེས་ཡོད་དེ། བསྐལ་པ་དང་པོའི་མི་རྣམས་དེ་ཡིན་པའི་ཕྱིར། མི་ལ་དྲོད་
གཤེར་སྐྱེས་ཡོད་དེ། རྒྱལ་པོ་སྤྱི་བོ་སྐྱེས་དེ་ཡིན་པའི་ཕྱིར། མི་ལ་སྒོང་སྐྱེས་ཡོད་དེ། གྲུ་
ཆག་པའི་ཚོང་པ་ཁྲུང་ཁྲུང་མོ་དང་འགྲོགས་པས་སྒོ་ང་གཉིས་བྱུང་བ་ཁྱེའུ་གཉིས་སུ་
གྱུར་པ་ཕྱིས་གནས་བརྟན་གྲགས་དང་ཉེ་བའི་གྲགས་སུ་གྱུར་པ་འདུལ་བ་ལུང་ལས་
བཤད་པའི་ཕྱིར། དུད་འགྲོ་ལ་སྐྱེ་གནས་བཞི་ག་ཡོད་དེ། སྐྱེ་གནས་བཞི་དང་ལྡན་པའི་
མཁའ་ལྡིང་གིས་སྐྱེ་གནས་བཞི་དང་ལྡན་པའི་ཀླུ་ཟ་བར་མདོ་ལས་བཤད་པའི་ཕྱིར། །
ཡི་དྭགས་ལ་མངལ་སྐྱེས་ཡོད་དེ། ཡི་དྭགས་མོ་ཞིག་གིས་འཕགས་པ་འཇིག་རྟེན་དབང་
ཕྱུག་གི་དྲུང་དུ། འཕགས་པ། བདག་ལ་མཚན་མོ་བུ་ལྔ་དང་། །དེ་བཞིན་ཉིན་མོ་བུ་ལྔ་
རྣམས། །སྐྱེས་ནས་ཟ་བར་འགྱུར་མོད་ཀྱི། །འོན་ཀྱང་བདག་ལ་ཚིམ་པ་མེད། །ཅེས་
བཤད་པ་གང་ཞིག །རྫུས་སྐྱེས་ལ་རོ་ཟ་རྒྱུ་མེད་པའི་ཕྱིར། བྱས་པ་ལ་ཁོ་ན་རེ། ལྷ་ལ་
རྫུས་སྐྱེས་ཀྱིས་མ་ཁྱབ་པར་ཐལ། རྫུས་སྐྱེས་ལ་སྐྱེས་པའི་ཚེ་དབང་པོ་ལྔ་དང་། ཡན་
ལག་དང་ཉིང་ལག་ལ་སོགས་པ་ཅིག་ཅར་དུ་འབྱུང་། འཆི་བའི་ཚེ་ན་ཡང་དེ་རྣམས་ཅིག་
ཅར་དུ་འགག་པར་འགྱུར་བར་བཤད་པ་གང་ཞིག །གཟུགས་མེད་ཁམས་པའི་ལྷ་ལ་དེ་
རྣམས་མེད་པའི་ཕྱིར། ཟེར་ན་སྐྱོན་མེད་དེ། དེ་ལྟར་བཤད་པ་འདོད་གཟུགས་ཀྱི་རྫུས་
སྐྱེས་གཙོ་ཆེ་བ་ལ་དགོངས་པའི་ཕྱིར། ཁ་ཅིག །གཟུགས་ཁམས་པའི་བར་སྲིད་ཀྱི་གང་
ཟག་དེ་གཟུགས་ཁམས་པའི་ལྷ་ཡིན་ནོ། །ཞེ་ན་མི་འཐད་པར་ཐལ། བར་སྲིད་ཀྱི་གང་
ཟག་འགྲོ་བ་རིགས་དྲུག་པོ་གང་གིས་ཀྱང་མ་བསྡུས་པའི་ཕྱིར་ཏེ། མཛོད་འགྲེལ་ལས།
སྐྱེ་གནས་བཞིས་ནི་འགྲོ་བ་ལྔ་བསྡུས་ཀྱི། འགྲོ་བ་ལྔས་ནི་སྐྱེ་གནས་བཞི་མ་བསྡུས་ཏེ།
གང་ཞིག་མ་བསྡུས་ཞེ་ན། སྲིད་པ་བར་མའོ། །ཞེས་གསུངས་པའི་ཕྱིར། །
- 140 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
རང་ལུགས་ནི། དེ་གཟུགས་ཁམས་པའི་ལྷ་(༢༨ན)མིན་ཀྱང་གཟུགས་ཁམས་པའི་
གང་ཟག་ཡིན་ཏེ། གཟུགས་ཁམས་ཀྱི་བར་དོ་དེ་གཟུགས་ཁམས་ཡིན་པའི་ཕྱིར་ཏེ།
གཟུགས་ཁམས་ཀྱི་བར་དོའི་རྟེན་ལ་མྱང་འདས་མངོན་དུ་བྱས་པའི་གང་ཟག་ཡིན་
ན། གཟུགས་ཁམས་ཀྱི་རྟེན་ལ་མྱང་འདས་མངོན་དུ་བྱས་པའི་གང་ཟག་ཡིན་དགོས་
པའི་ཕྱིར། །
རྒ་ཤིའི་རྟེན་འབྲེལ་བཤད་པ། །
༈ བཅུ་གཉིས་པ་རྒ་ཤིའི་རྟེན་འབྲེལ་བཤད་པ་ནི། སྐྱེ་སྲིད་གྲུབ་པའི་སྐད་ཅིག་
གཉིས་པ་ནས་བཟུང་སྟེ། འཆི་སྲིད་མ་གྲུབ་ཀྱི་བར་གྱི་རྣམ་སྨིན་གྱི་ཕུང་པོ་ན་ཚོད་
གཞན་ནས་གཞན་དུ་འགྱུར་བའི་ཆ་ལ། རྒས་པའི་རྟེན་འབྲེལ་དུ་འཇོག །རྣམ་སྨིན་གྱི་
ཕུང་པོ་རིགས་མཐུན་འདོར་བའི་ཆ་ལ་ཤི་བའི་རྟེན་འབྲེལ་དུ་འཇོག །དེས་ན་རྒ་ཤི་
གཉིས་ཡན་ལག་ཏུ་འདྲེན་པའི་རྒྱུ་མཚན་ཡོད་དེ། དེ་གཉིས་ལ་གོ་རིམ་ངེས་པ་མེད་པའི་
དོན་གྱིས་དེ་ལྟར་བགྲངས་པའི་ཕྱིར། དེས་ན་མ་རྒས་པར་འཆི་བ་ཡོད་པར་གསུངས་པ་
ནི། འཇིག་རྟེན་ན་གྲགས་པ་ལྟར་གྱི་སྒྲ་དཀར་བ་དང་གཉེར་མ་མང་བ་སོགས་ཀྱི་རྒས་
པ་མེད་པར་འཆི་བ་ཡོད་པ་ལ་དགོངས་ནས་དེ་ལྟར་གསུངས་པ་ཡིན་གྱི། སྤྱིར་མ་རྒས་
པར་འཆི་བ་མེད་དེ། རྒས་པའི་རྟེན་འབྲེལ་དེ་སྐྱེ་སྲིད་གྲུབ་པའི་སྐད་ཅིག་གཉིས་པ་
ནས་འབྱུང་བའི་ཕྱིར། མྱ་ངན་དང༌། སྨྲེ་སྔགས་འདོན་པ་དང༌། སྡུག་བསྔལ་བ་སོགས་
རྟེན་འབྲེལ་ཡན་ལག་བཅུ་གཉིས་ཀྱི་ཡན་ལག་ཏུ་མི་འདྲེན་པའི་རྒྱུ་མཚན་ཡོད་དེ། ལས་
ཉོན་གྱི་དབང་གིས་འཁོར་བར་སྐྱེ་བ་ལེན་པ་ཐམས་ཅད་ལ། དེ་རྣམས་འབྱུང་བའི་ངེས་
པ་མེད་པའི་རྒྱུ་མཚན་གྱིས་དེ་ལྟར་མ་བགྲངས་པའི་ཕྱིར། དེ་ཐམས་ཅད་ལ་དེ་རྣམས་
འབྱུང་བའི་ངེས་པ་མེད་དེ། ཚུལ་ཁྲིམས་དང་ལྡན་པའི་དགེ་སློང་ཁ་ཅིག །ཡིད་བདེ་
བཞིན་དུ་འཆི་བ་ཡོད་པའི་ཕྱིར། དེ་རྣམས་རྟེན་འབྲེལ་གྱི་ཡན་ལག་ཏུ་མི་འདྲེན་ཀྱང་།
- 141 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
དེ་ལྟར་གསུངས་པ་ལ་དགོས་པ་ཡོད་དེ། གདུལ་བྱ་རྣམས་འཁོར་བ་ལ་སྐྱོ་བ་སྐྱེ་བར་
བྱ་བའི་ཆེད་ཡིན་པའི་ཕྱིར། དེ་ལྟར་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པ་འདི་
འབྱུང་བར་འགྱུར་རོ། །ཞེས་གསུངས་པ་ལ་དགོས་པ་ཡོད་དེ། ཉེར་ལེན་གྱི་ཕུང་པོ་ཙམ་
ཞིག་ཡོད་ཀྱི། དེ་ལས་དོན་གཞན་པའི་གང་ཟག་མེད་དོ། །ཞེས་བཤད་པར་(༢༨བ)བྱ་
བའི་ཆེད་ཡིན་པའི་ཕྱིར།
ཁ་ཅིག །འདོད་གཟུགས་ན་མ་རྒས་པར་འཆི་བ་མེད་ཀྱང་། གཟུགས་མེད་ཁམས་
ན་དེ་ཡོད་དེ། དེ་ན་རྒས་པའི་རྟེན་འབྲེལ་མེད་པའི་ཕྱིར་ཏེ། དེ་ན་འདུ་བྱེད་རྙིང་པ་དང་
དེ་དང་བཅས་པ་མེད་པའི་ཕྱིར། ཟེར་ན་སྐྱོན་མེད་དེ། དེ་ན་འདུ་བྱེད་རྙིང་པ་དང་དེ་དང་
བཅས་པའི་རྒས་པ་མེད་ཀྱང་། དེ་ན་རྣམ་སྨིན་གྱི་ཕུང་པོ་གནས་སྐབས་གཞན་ནས་
གཞན་དུ་འགྱུར་བ་ཡོད་པས། དེ་ལ་རྒས་པའི་རྟེན་འབྲེལ་དུ་བཞག་པས་ཆོག་པའི་ཕྱིར་
ཏེ། དེ་སྐད་དུ་གསེར་ཕྲེང་ལས། འདོད་གཟུགས་ན་ནི་ཡན་ལག་བཅུ་གཉིས་ཚང་
བར་ཡོད་དེ། གཟུགས་ན་འདུ་བྱེད་རྙིང་པ་དང་དེ་དང་བཅས་པའི་རྒ་བ་ཡོད་ཅིང་གཞན་
ཡང་ཡོད་པས་སོ། །གཟུགས་མེད་ན་ཡན་ལག་བཞི་པའི་ཕྱེད་དང་ལྔ་པའི་སྐྱེ་མཆེད་ལྔ་
མེད་ལ་གཞན་ཡོད་དུ་རུང་ངོ༌། །ཞེས་གསུངས་པའི་ཕྱིར།
བསྡུ་བ་བཤད་པ། །
༈ གསུམ་པ་བསྡུ་བ་བཤད་པ་ལ། ཡན་ལག་བཞིར་བསྡུ་བ། ཉོན་མོངས་གསུམ་
དུ་བསྡུ་བ། སྡུག་ཀུན་གཉིས་སུ་བསྡུ་བ། རྒྱུ་འབྲས་ཚར་གཉིས་སུ་བསྡུ་བ་དང་བཞི།
དང་པོ་ནི། རྟེན་འབྲེལ་ཡན་ལག་བཅུ་གཉིས་པོ་དེ་ཡན་ལག་བཞིར་འདུ་བ་ཡིན་ཏེ།
འཕེན་བྱེད་ཀྱི་ཡན་ལག །འཕངས་པའི་ཡན་ལག །འགྲུབ་བྱེད་ཀྱི་ཡན་ལག །གྲུབ་
པའི་ཡན་ལག་དང་བཞིར་འདུ་བ་ཡིན་པའི་ཕྱིར། དེ་ཡང་ཡིན་ཏེ། མ་རིག་པ། འདུ་བྱེད།
142 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
རྣམ་ཤེས་ཀྱི་རྟེན་འབྲེལ་གསུམ། འཕེན་བྱེད་ཀྱི་ཡན་ལག །མིང་གཟུགས་ནས་ཚོར་
བའི་བར་གྱི་རྟེན་འབྲེལ་རྣམས་འཕངས་པའི་ཡན་ལག །སྲེད་ལེན་སྲིད་པ་གསུམ་གྱི་
རྟེན་འབྲེལ་རྣམས་འགྲུབ་བྱེད་ཀྱི་ཡན་ལག །སྐྱེ་བ་དང་རྒ་ཤིའི་རྟེན་འབྲེལ་གཉིས་གྲུབ་
པའི་ཡན་ལག་ཡིན་པའི་ཕྱིར། དེ་ལྟར་ཡང་ཀུན་བཏུས་ལས། ཡན་ལག་མདོར་བསྡུ་བ་
ཇི་ལྟ་བུ་ཞེ་ན། འཕེན་པའི་ཡན་ལག་དང་། འཕངས་པའི་ཡན་ལག་དང་། མངོན་པར་
འགྲུབ་པར་བྱེད་པའི་ཡན་ལག་དང་། མངོན་པར་གྲུབ་པའི་ཡན་ལག་གོ །འཕེན་པའི་
ཡན་ལག་གང་ཞེ་ན། མ་རིག་པ་དང་། འདུ་བྱེད་དང་། རྣམ་པར་ཤེས་པའོ། །འཕངས་
པའི་ཡན་ལག་གང་ཞེ་ན། མིང་དང་གཟུགས་དང་སྐྱེ་མཆེད་(༢༩ན)དྲུག་དང་། རེག་པ་
དང༌། ཚོར་བའོ། །མངོན་པར་འགྲུབ་པར་བྱེད་པའི་ཡན་ལག་གང་ཞེ་ན། སྲེད་པ་དང་།
ལེན་པ་དང་། སྲིད་པའོ། །མངོན་པར་འགྲུབ་པའི་ཡན་ལག་གང་ཞེ་ན། སྐྱེ་བ་དང་། རྒ་
ཤིའོ། །ཞེས་གསུངས་པའི་ཕྱིར།
་
གཉིས་པ་ནི། ཡན་ལག་བཅུ་གཉིས་པོ་དེ་ཉོན་མོངས་གསུམ་དུ་འདུ་བ་ཡིན་ཏེ།
མ་རིག་པའི་རྟེན་འབྲེལ་དང་། སྲེད་པའི་རྟེན་འབྲེལ། ལེན་པའི་རྟེན་འབྲེལ་གསུམ་
ཉོན་མོངས་པའི་ཀུན་ནས་ཉོན་མོངས་པར་འདུ། འདུ་བྱེད་ཀྱི་རྟེན་འབྲེལ་དང༌། སྲིད་
པའི་རྟེན་འབྲེལ་གཉིས་ལས་ཀྱི་ཀུན་ནས་ཉོན་མོངས་པར་འདུ། རྣམ་ཤེས་ཀྱི་རྟེན་
འབྲེལ་སོགས་བདུན་ནི་སྐྱེ་བའི་ཀུན་ནས་ཉོན་མོངས་པར་འདུ་བའི་ཕྱིར། སྐྱེ་བའི་ཀུན་
ནས་ཉོན་མོངས་པ། སྡུག་བསྔལ་གྱི་ཀུན་ནས་ཉོན་མོངས་པ། འཆི་བའི་ཀུན་ནས་ཉོན་
མོངས་པ་རྣམས་དོན་གཅིག་པའི་ཕྱིར། དེ་སྐད་དུ་ཡང་། དབུ་མ་རྟེན་འབྲེལ་སྙིང་པོ་
ལས། དང་པོ་བརྒྱད་པ་དགུ་ཉོན་མོངས། །གཉིས་པ་བཅུ་པ་ལས་ཡིན་ཏེ། །ལྷག་མ་
བདུན་ནི་སྡུག་བསྔལ་ཡིན། །ཞེས་པ་དང་། མཛོད་ལས། ཉོན་མོངས་གསུམ་མོ་ལས་
གཉིས་སོ། །བཞི་བདུན་དེ་བཞིན་འབྲས་བུ་ཡིན། །ཞེས་གསུངས་པའི་ཕྱིར། ཁ་
- 143 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཅིག །ཀུན་བཏུས་ལས་མ་རིག་པ་གང་ཡིན་པ་དང་། སྲེད་པ་གང་ཡིན་པ་དང། ལེན་པ་
གང་ཡིན་པ་འདི་ནི་ཉོན་མོངས་པའི་ཀུན་ནས་ཉོན་མོངས་པར་བསྡུའོ། །འདུ་བྱེད་གང་
ཡིན་པ་དང་། རྣམ་པར་ཤེས་པ་གང་ཡིན་པ་དང་། སྲིད་པ་གང་ཡིན་པ་འདི་ནི་ལས་ཀྱི་
ཀུན་ནས་ཉོན་མོངས་པར་བསྡུའོ། །ལྷག་མ་རྣམས་ནི་འཆི་བའི་ཀུན་ནས་ཉོན་མོངས་
པར་བསྡུའོ། །ཞེས་རྣམ་ཤེས་ཀྱི་རྟེན་འབྲེལ་ལས་ཀྱི་རྟེན་འབྲེལ་དུ་བཤད་པ་དང་འགལ་
ལོ་ཞེ་ན། སྐྱོན་མེད་དེ། རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་དེ་ལས་ཀྱི་བག་ཆགས་བསྒོ་
བའི་གཞི་ཡིན་པས་དེ་ལ་ལས་ཀྱི་སྒྲས་བཏགས་ནས་བཤད་པའི་ཕྱིར། དེ་ལས་མ་ཡིན་
ཏེ། གཙོ་བོ་སེམས་ཡིན་པའི་ཕྱིར། །
གསུམ་པ་ནི། རྟེན་འབྲེལ་ཡན་ལག་བཅུ་གཉིས་པོ་དེ་སྡུག་ཀུན་གཉིས་སུ་འདུ་བ་
ཡིན་ཏེ། མ་རིག་པ། འདུ་བྱེད། སྲེད་པ། ལེན་པ། སྲིད་པ་རྣམས་ཀུན་འབྱུང་བདེན་པ་
དང་གཞན་རྣམས་སྡུག་བསྔལ་(༢༩བ)བདེན་པ་ཡིན་པའི་ཕྱིར་རོ། ། ན་
བཞི་པ་རྒྱུ་འབྲས་ཚར་གཉིས་སུ་བསྡུ་བ་ནི། རྟེན་འབྲེལ་ཡན་ལག་བཅུ་གཉིས་པོ་
དེ་རྒྱུ་འབྲས་ཚར་གཉིས་སུ་འདུ་བ་ཡིན་ཏེ། འཕེན་བྱེད་ཀྱི་རྒྱུ་འབྲས་དང་། འགྲུབ་བྱེད་
ཀྱི་རྒྱུ་འབྲས་ཚར་གཉིས་སུ་འདུ་བའི་ཕྱིར། དེ་ཡང་ཡིན་ཏེ། མ་རིག་པའི་རྟེན་འབྲེལ་
ནས་ཚོར་བའི་རྟེན་འབྲེལ་གྱི་བར་འཕེན་བྱེད་ཀྱི་རྒྱུ་འབྲས་དང་། སྲེད་པའི་རྟེན་འབྲེལ་
ནས་རྒ་ཤིའི་རྟེན་འབྲེལ་གྱི་བར་འགྲུབ་བྱེད་གྱི་རྒྱུ་འབྲས་ཡིན་པའི་ཕྱིར་རོ། །
གསུམ་པ་གོ་རིམ་ངེས་པའི་ཚུལ་ནི། རྟེན་འབྲེལ་ཚར་གཅིག་གིས་བསྡུས་པའི་
ཡན་ལག་བཅུ་གཉིས་པོ་དེ་གོ་རིམ་ངེས་པའི་ཚུལ་ཡོད་དེ། དང་པོར་མ་རིག་པའི་རྟེན་
འབྲེལ་དེ་འབྱུང༌། དེའི་རྗེས་སུ་འདུ་བྱེད་ཀྱི་རྟེན་འབྲེལ་དེ་འབྱུང་། དེའི་རྗེས་སུ་རྣམ་
ཤེས་ཀྱི་རྟེན་འབྲེལ། དེའི་རྗེས་སུ་སྲེད་པའི་རྟེན་འབྲེལ། དེའི་རྗེས་སུ་ལེན་པའི་རྟེན་
འབྲེལ། དེའི་རྗེས་སུ་སྲིད་པའི་རྟེན་འབྲེལ། དེའི་རྗེས་སུ་མིང་གི་རྟེན་འབྲེལ། དེའི་
- 144 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
རྗེས་སུ་སྐྱེ་མཆེད་དྲུག་གི་རྟེན་འབྲེལ། དེའི་རྗེས་སུ་རེག་པའི་རྟེན་འབྲེལ། དེའི་རྗེས་སུ་
ཚོར་བའི་རྟེན་འབྲེལ་དེ་འབྱུང་། སྐྱེ་བའི་རྟེན་འབྲེལ་དེ་མིང་གཟུགས་ཀྱི་རྟེན་འབྲེལ་
གྲུབ་པ་དང་དུས་མཉམ་དུ་འབྱུང་ཞིང་། རྒ་ཤིའི་རྟེན་འབྲེལ་ཏེ་མིང་གཟུགས་ཀྱི་རྟེན་
འབྲེལ་གྲུབ་པའི་སྐད་ཅིག་གཉིས་པ་ནས་འབྱུང་བའི་ཕྱིར། དེ་ཡང་ཡིན་ཏེ། མ་རིག་
པས་ཀུན་ནས་བསླང་སྟེ། འཕེན་བྱེད་ཀྱི་ལས་བསགས། ལས་ཀྱི་བག་ཆགས་རྣམ་ཤེས་
སྟེང་དུ་བཞག་པ་ལས་བག་ཆགས་ཅན་གྱི་རྣམ་ཤེས་ཀྱི་རྟེན་འབྲེལ་དེ་འབྱུང་། འཕེན་
བྱེད་ཀྱི་ལས་ཀྱི་བག་ཆགས་སྲེད་པས་དང་པོར་གསོས་འདེབས་པར་བྱེད་པས་དེའི་རྗེས་
སུ་རྟེན་འབྲེལ་དེ་འབྱུང་། སྲེད་པའི་རྟེན་འབྲེལ་དེ་ལྷག་པར་འཕེལ་བ་ལས་ལེན་པའི་
རྟེན་འབྲེལ་དེ་འབྱུང་། སྲེད་ལེན་གཉིས་ཀྱིས་འཕེན་བྱེད་ཀྱི་ལས་ཀྱི་བག་ཆགས་
གསོས་བཏབ་སྟེ་ཡང་སྲིད་འགྲུབ་བྱེད་ཀྱི་ལས་ནུས་པ་མཐུ་ཅན་གྱི་སྲིད་པའི་རྟེན་འབྲེལ་
དེ་འབྱུང་། དེའི་སྐྱེ་བ་ཕྱི་མ་ལ་འབྲས་བུ་དྲུག་པོ་དེ་འབྱུང་བའི་ཕྱིར་རོ། །འོ་ན། མདོ་
ལས། ཚོར་བའི་རྐྱེན་གྱིས་སྲེད་པ་ཞེས་བཤད་པ་མི་འཐད་པར་(༣༠ན)ཐལ། རྟེན་
འབྲེལ་ཚར་གཅིག་པའི་ཚོར་བ་ལས་རྟེན་འབྲེལ་ཚར་གཅིག་པའི་སྲེད་པ་མི་འབྱུང་བའི་
ཕྱིར་ཟེར་ན། འདིའི་ལན་ལ་ཁ་ཅིག །རྟེན་འབྲེལ་ཚར་གཅིག་གི་ཀུན་གཞིའི་རྣམ་ཤེས་
ཀྱི་སྟེང་གི་ཚོར་བའི་ས་བོན་ལས་རྟེན་འབྲེལ་ཚར་གཅིག་གི་སྲེད་པ་འབྱུང་བ་དེའི་དོན་
ཡིན་ཞེས་ཟེར། རང་ལུགས་ནི། རྟེན་འབྲེལ་ཚར་གཞན་གྱི་ཚོར་བ་ལས། དེ་དང་ཚར་
མི་གཅིག་པའི་སྲེད་པ་འབྱུང་བ་ལ་དགོངས་ནས་དེ་ལྟར་གསུངས་པའི་ཕྱིར། དེ་སྐད་དུ་
ཡང་ལམ་རིམ་ལས། དེས་ན་འགྲུབ་བྱེད་ཀྱི་སྲེད་པ་དང་དེ་བསྐྱེད་པའི་ཚོར་བ་གཉིས་ནི།
རྟེན་འབྲེལ་ཚར་མི་གཅིག་པའི་སྲེད་པ་བསྐྱེད་པའི་ཚོར་བ་ནི་རྟེན་འབྲེལ་ཚར་གཞན་
ཞིག་གི་འབྲས་བུའི་སྐབས་ཡིན་ནོ། །ཞེས་གསུངས་སོ། ། ན་
- 145 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
༩༽ །
གྲངས་ངེས་པའི་ཚུལ་བཤད་པ། །
བཞི་པ་གྲངས་ངེས་པའི་ཚུལ་ལ། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དེ་
ལ་ཡན་ལག་བཅུ་གཉིས་སུ་གྲངས་ངེས་འཇོག་པའི་རྒྱུ་མཚན་ཡོད་དེ། སེམས་ཅན་
རྣམས་ལས་ཉོན་གྱི་དབང་གིས་འཁོར་བར་སྐྱེ་བ་ལེན་པ་ལ། འཕེན་བྱེད་ཀྱི་རྒྱུ།
འཕངས་པའི་འབྲས་བུ། འགྲུབ་བྱེད་ཀྱི་རྒྱུ། གྲུབ་པའི་འབྲས་བུ་དང་བཞིར་ངེས་ཤིང་།
འཕེན་བྱེད་ཀྱི་རྒྱུའི་དབང་དུ་བྱས་ནས་མ་རིག་པ་འདུ་བྱེད་རྣམ་ཤེས་ཀྱི་རྟེན་འབྲེལ་
གསུམ་བཞག །འཕངས་པའི་འབྲས་བུའི་དབང་དུ་བྱས་ནས་མིང་གཟུགས་ནས་ཚོར་
བའི་རྟེན་འབྲེལ་གྱི་བར་བཞག །འགྲུབ་བྱེད་ཀྱི་རྒྱུའི་དབང་དུ་བྱས་ནས་སྲེད་ལེན་སྲིད་
པ་གསུམ་གྱི་རྟེན་འབྲེལ་དེ་བཞག །གྲུབ་པའི་འབྲས་བུའི་དབང་དུ་བྱས་ནས་སྐྱེ་རྒ་
གཉིས་བཞག་པའི་ཕྱིར། འཕེན་བྱེད་ཀྱི་རྒྱུའི་དབང་དུ་བྱས་ནས་དེ་གསུམ་དུ་འཇོག་
པའི་རྒྱུ་མཚན་ཡོད་དེ། འཕེན་བྱེད་ཀྱི་ལས་དངོས་ཀྱི་དབང་དུ་བྱས་ནས་འདུ་བྱེད་ཀྱི་
རྟེན་འབྲེལ་དེ་བཞག །ལས་དེའི་ཀུན་སློང་གི་དབང་དུ་བྱས་ནས་མ་རིག་པའི་རྟེན་
འབྲེལ་དེ་བཞག །ལས་དེའི་བག་ཆགས་བསྒོ་བའི་གཞིའི་དབང་དུ་བྱས་ནས་རྣམ་ཤེས་
ཀྱི་རྟེན་འབྲེལ་དེ་བཞག་པའི་ཕྱིར། འཕངས་པའི་འབྲས་བུ་དེ་ལ་བཞིར་འཇོག་པའི་རྒྱུ་
མཚན་ཡོད་དེ། འཕེན་པ་ལ་ལུས་འཕེན་པ་དང་ལོངས་སྤྱོད་འཕེན་པ་གཉིས་སུ་ངེས་
ཤིང༌། ལུས་དང་པོར་འཕེན་པར་བྱེད་པའི་དབང་དུ་བྱས་ནས་མིང་གཟུགས་(༣༠བ)ཀྱི་
རྟེན་འབྲེལ་དེ་བཞག །ལུས་རྫོགས་པར་འཕེན་པར་བྱེད་པའི་དབང་དུ་བྱས་ནས་སྐྱེ་
མཆེད་དྲུག་གི་རྟེན་འབྲེལ་དེ་བཞག །ལོངས་སྤྱོད་ལ་ལོངས་སྤྱོད་ཀྱི་རྒྱུ་དང་ལོངས་སྤྱོད་
དངོས་གཉིས་ལས། ལོངས་སྤྱོད་ཀྱི་རྒྱུ་འཕེན་པར་བྱེད་པའི་དབང་དུ་བྱས་ནས་རེག་
པའི་རྟེན་འབྲེལ་དེ་བཞག །ལོངས་སྤྱོད་དངོས་འཕེན་པར་བྱེད་པའི་དབང་དུ་བྱས་ནས།
- 146 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
ཚོར་བའི་རྟེན་འབྲེལ་དེ་བཞག་པའི་ཕྱིར། འགྲུབ་བྱེད་ཀྱི་རྒྱུའི་དབང་དུ་བྱས་ནས་སྲེད་
ལེན་སྲིད་པ་གསུམ་དུ་འཇོག་པའི་རྒྱུ་མཚན་ཡོད་དེ། འགྲུབ་བྱེད་ཀྱི་ལས་དངོས་ཀྱི་
དབང་དུ་བྱས་ནས་སྲིད་པའི་རྟེན་འབྲེལ་དེ་བཞག །ལས་དེ་ལ་གསོས་འདེབས་ཀྱི་
དབང་དུ་བྱས་ནས་སྲིད་ལེན་གཉིས་པོ་དེ་བཞག་པའི་ཕྱིར། གྲུབ་པའི་འབྲས་བུའི་
དབང་དུ་བྱས་ནས་སྐྱེ་རྒ་གཉིས་སུ་འཇོག་པའི་རྒྱུ་མཚན་ཡོད་དེ། གྲུབ་པའི་འབྲས་བུ་
དངོས་ཀྱི་དབང་དུ་བྱས་ནས་སྐྱེ་བའི་རྟེན་འབྲེལ་དེ་བཞག །དེའི་ཉེས་དམིགས་ཀྱི་
དབང་དུ་བྱས་ནས་རྒ་ཤིའི་རྟེན་འབྲེལ་དེ་བཞག་པའི་ཕྱིར། དེས་ན་སེམས་ཅན་རྣམས་
འཁོར་བར་སྐྱེ་བ་ལེན་པ་ལ་འཕེན་བྱེད་ཀྱི་རྒྱུ་ལ་སོགས་པ་བཞིར་ངེས་ན་འཕེན་ཚུལ་
དང་འགྲུབ་ཚུལ་དེ་གང་ཞེ་ན། འཕེན་ཚུལ་ནི་བཞིར་ཤེས་པར་བྱ་སྟེ། གང་འཕེན་ན་
མིང་གཟུགས་ནས་ཚོར་བའི་བར་བཞི་པོ་དེ་འཕེན། གང་གིས་འཕེན་ན་འདུ་བྱེད་ཀྱིས་
འཕེན། གང་ལ་བརྟེན་ནས་འཕེན་ན། མ་རིག་པ་ལ་བརྟེན་ནས་འཕེན། ཚུལ་ཇི་ལྟར་
དུ་འཕེན་ན་རྣམ་ཤེས་ཀྱི་སྟེང་དུ་བག་ཆགས་བསྒོ་བའི་ཚུལ་གྱིས་འཕེན། འཕངས་པའི་
དོན་ནི། སྲེད་ལེན་གྱི་རྐྱེན་དང་འཕྲད་ན་མིང་གཟུགས་སོགས་འགྲུབ་རུང་དུ་བྱས་པ་དེ་
ཡིན། འགྲུབ་ཚུལ་ནི། གསུམ་གྱི་ཤེས་པར་བྱ་སྟེ། གང་འགྲུབ་པར་བྱེད་ན་སྐྱེ་རྒ་འགྲུབ་
པར་བྱེད། གང་གིས་འགྲུབ་པར་བྱེད་ན། སྲེད་པའི་རྐྱེན་གྱིས་ལེན་པ་འགྲུབ་པར་བྱེད།
ཚུལ་ཇི་ལྟར་དུ་འགྲུབ་པར་བྱེད་ན། རྣམ་ཤེས་ཀྱི་སྟེང་དུ་འཕེན་བྱེད་ལས་ཀྱི་བག་ཆགས་
བཞག་པར་དེ་ཉིད་སྲེད་ལེན་གྱིས་གསོས་བཏབ་པ་ལ་བརྟེན་ནས་ལས་ནུས་པ་མཐུ་ཅན་
དུ་གྱུར་ཏེ། སྐྱེ་རྒ་སོགས་འགྲུབ་ངེས་སུ་བྱས་པའི་ཚུལ་གྱིས་འགྲུབ་པར་བྱེད་པ་ཡིན་
ནོ། །དེ་སྐད་དུ་ཡང་རྟེན་འབྲེལ་མདོ་འགྲེལ་ལས། གང་གིས་འཕེན་དང་ཇི་ལྟར་གང་། །
(༣༡ན)དེ་གྲུབ་བྱེད་དང་གང་ལ་ཡང་། །ཉེས་པ་གང་ཡིན་དེ་དག་རྣམས། །ཡན་ལག་
བཅུ་གཉིས་རྣམས་ཀྱིས་བསྟན། །ཞེས་གསུངས།
- 147 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
འོ་ན། སེམས་ཅན་རྣམས་ལས་ཉོན་གྱིས་འཁོར་བར་སྐྱེ་བ་ལ་རྒྱུ་འབྲས་སྐོར་
གཉིས་དགོས་ན། རྒྱུ་འབྲས་སྐོར་གཉིས་པོ་དེ་སྐྱེ་བ་ལེན་ཐབས་གཉིས་ཀྱི་དབང་དུ་
བྱེད་དམ། གཅིག་གི་དབང་དུ་བྱེད་པ་གང་ཞེ་ན། ཁ་ཅིག །གཉིས་ཀྱི་དབང་དུ་བྱེད་
ཟེར་ན་མི་འཐད་དེ། དེ་ལྟར་ན་མིང་གཟུགས་ནས་ཚོར་བའི་བར་ལ་འགྲུབ་བྱེད་ཀྱི་རྒྱུ་
མེད་པ་དང་། སྐྱེ་རྒ་གཉིས་ལ་འཕེན་བྱེད་ཀྱི་རྒྱུ་མེད་པར་ཐལ་བའི་སྐྱོན་ཡོད་པའི་ཕྱིར་
ཏེ། མིང་གཟུགས་ནས་ཚོར་བའི་བར་རང་དང་རྟེན་འབྲེལ་ཚར་གཅིག་པའི་སྲེད་ལེན་
སྲིད་པ་གསུམ་ལས་མ་བྱུང་། སྐྱེ་རྒ་གཉིས་རང་དང་རྟེན་འབྲེལ་ཚར་གཅིག་པའི་མ་
རིག་པ་འདུ་བྱེད་རྣམ་ཤེས་ལས་མ་བྱུང་བའི་ཕྱིར། །
རང་ལུགས་ནི། སྐྱེ་བ་ལེན་ཐེབས་གཅིག་གི་དབང་དུ་བྱས་པ་ཡིན་ཏེ། འཕེན་བྱེད་
ཀྱི་རྒྱུས་འཕངས་པ་དེ་ཉིད་འགྲུབ་བྱེད་ཀྱི་རྒྱུས་གྲུབ་པར་བྱེད། འགྲུབ་བྱེད་ཀྱི་རྒྱུས་
གྲུབ་པ་དེ་འཕེན་བྱེད་ཀྱི་རྒྱུས་འཕངས་པའི་ཕྱིར། འོ་ན། ཀུན་ནས་ཉོན་མོངས་ཕྱོགས་
ཀྱི་རྟེན་འབྲེལ་ཡན་ལག་བཅུ་གཉིས་སུ་གྲངས་ངེས་ན་སྨྲེ་སྔགས་འདོན་པ་དང་། སྡུག་
བསྔལ་བ་དང༌། ཡིད་མི་བདེ་བ་སོགས་ཡན་ལག་ཏུ་མི་འདྲེན་པའི་རྒྱུ་མཚན་གང་ཡིན་
ཞེ་ན། དེའི་རྒྱུ་མཚན་ཡོད་དེ། ལས་ཉོན་གྱིས་འཁོར་བར་སྐྱེ་བ་ལེན་པ་ཐམས་ཅད་ལ།
དེ་རྣམས་འབྱུང་བའི་ངེས་པ་མེད་པའི་རྒྱུ་མཚན་གྱིས་དེ་ལྟར་མ་བགྲངས་པའི་ཕྱིར། ངེས་
པ་ཡང་མེད་དེ། དེའི་རྒྱུ་མཚན་གོང་དུ་བཤད་པ་ལྟར་བྱེད། །
ཁ་ཅིག །ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ལ་ཡན་ལག་བཅུ་གཉིས་ཀྱི་
གྲངས་ངེས་འབྱེད་པ་མི་འཐད་དེ། ཚོར་བ་དང་དུས་མཉམ་དུ་འཇུག་པའི་རྣམ་སྨིན་གྱི་
འབྲས་བུར་གྱུར་པའི་གཟུགས་ཀྱི་ཕུང་པོ་དང་། ཡན་ལག་བཅུ་གཉིས་ཀྱི་ནང་ཚན་དུ་
གྱུར་པའི་མ་རིག་པའི་རྟེན་འབྲེལ་དང་མཚུངས་ལྡན་དུ་གྱུར་པའི་གཙོ་བོ་སེམས་དང༌།
འཕེན་བྱེད་ཀྱི་ལས་དང་མཚུངས་ལྡན་དུ་གྱུར་པའི་གཙོ་བོ་སེམས་རྣམས་ཀུན་ནས་ཉོན་
- 148 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
མོངས་ཕྱོགས་ཀྱི་རྟེན་འབྲེལ་ཡིན་པ་གང་(༣༡བ)ཞིག །ཡན་ལག་བཅུ་གཉིས་པོ་གང་
ཡང་མ་ཡིན་པའི་ཕྱིར། ཟེར་ན། གྲོལ་བ་དོན་གཉེར་ཀྱི་སྐྱེས་བུས་གཏན་ལ་དབབ་བྱའི་
གཙོ་བོ་ལ་བདེན་པ་བཞིར་གྲངས་མ་ངེས་པར་ཐལ། གང་ཟག་གི་བདག་མེད་དེ་དེའི་
གཏན་ལ་དབབ་བྱའི་གཙོ་བོ་གང་ཞིག །དེ་བདེན་པ་བཞི་པོ་གང་ཡང་མ་ཡིན་པའི་ཕྱིར།
ཁྱབ་པ་ཁས། ་
རྐྱེན་དུ་འགྱུར་ཚུལ་བཤད་པ། །
༈ ལྔ་པ་རྐྱེན་དུ་འགྱུར་ཚུལ་བཤད་པ་ནི། ཡན་ལག་སྔ་མ་སྔ་མས་ཕྱི་མ་ཕྱི་མའི་རྐྱེན་
བཞི་ཅི་རིགས་པར་བྱེད་པ་ཡོད་དེ། རིག་པར་གྱུར་པའི་ཡན་ལག་སྔ་མས་རིག་པར་
གྱུར་པའི་ཡན་ལག་ཕྱི་མའི་རྐྱེན་བཞི་ག་བྱེད་པ་ཡོད། དེས་གཟུགས་ཅན་དུ་གྱུར་པའི་
ཡན་ལག་ཕྱི་མའི་རྒྱུའི་རྐྱེན་གཅིག་པུ་བྱེད་པ་ཡོད། གཟུགས་ཅན་དུ་གྱུར་པའི་ཡན་
ལག་སྔ་མས་གཟུགས་ཅན་དུ་གྱུར་པའི་ཡན་ལག་ཕྱི་མའི་རྒྱུ་རྐྱེན་དང་བདག་རྐྱེན་གཉིས་
ཀ་བྱེད་པ་ཡོད། གཟུགས་ཅན་དུ་གྱུར་པའི་ཡན་ལག་སྔ་མས་རིག་པར་གྱུར་པའི་ཡན་
ལག་ཕྱི་མའི་དེ་མ་ཐག་རྐྱེན་མ་གཏོགས་གཞན་གསུམ་ག་བྱེད་པ་ཡོད་པའི་ཕྱིར། དེ་
སྐད་དུ་ཡང་ཀུན་བཏུས་ལས། ཡན་ལག་རྐྱེན་ཉིད་དུ་རྣམ་པར་བཞག་པ་ཇི་ལྟ་བུ་ཞེ་ན།
བག་ཆགས་དང་། ཤུགས་དང༌། ཡིད་ལ་བྱེད་པ་དང་། ལྷན་ཅིག་འབྱུང་བས་ཀྱང་ཡན་
ལག་རྐྱེན་ཉིད་དུ་རྣམ་པར་བཞག་པར་རིག་པར་བྱ་སྟེ། དེ་ཡང་ཅི་རིགས་པར་སྦྱར་
རོ། །ཞེས་གསུངས་པའི་ཕྱིར།
༈ དྲུག་པ་རང་རང་གི་བྱེད་ལས་བཤད་པ་ལ། འདྲ་བའི་བྱེད་ལས་དང་མི་འདྲ་བའི་
བྱེད་ལས་གཉིས་ལས། འདྲ་བའི་བྱེད་ལས་ཡོད་དེ། མ་རིག་པས་འདུ་བྱེད་སྐྱེད་པ་ནས་
ཚོར་བས་རང་གི་འབྲས་བུར་གྱུར་པའི་སྲེད་པ་སྐྱེད་པ་སོགས་ཡན་ལག་སྔ་མ་སྔ་མས་
ཡན་ལག་ཕྱི་མ་ཕྱི་མ་སྐྱེད་པར་བྱེད་པའི་ཕྱིར། མི་འདྲ་བའི་བྱེད་ལས་ཡོད་དེ། མ་རིག་
- 149 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
པས་ཡུལ་གྱི་གནས་ཚུལ་མཐོང་བ་ལ་སྒྲིབ་པའི་སྒོ་ནས་འགྲོ་བ་རྣམས་ཉོན་མོངས་པར་
བྱེད། འདུ་བྱེད་ཀྱིས་ཡང་སྲིད་ཕྱི་མའི་ས་བོན་འདེབས་པའི་སྒོ་ནས་འགྲོ་བ་རྣམས་ཉོན་
མོངས་པར་བྱེད། རྣམ་ཤེས་ཀྱིས་ཡང་སྲིད་དུ་འཁྲིད་པའི་སྒོ་ནས་དེ་རྣམས་ཉོན་མོངས་
པར་བྱེད། མིང་གཟུགས་ཀྱིས་ལུས་ཀུན་འཛིན་པའི་སྒོ་ནས་དེ་དེ་ལྟར་བྱེད། རེག་པས་
ཡུལ་ལ་འགྱུར་བ་སྤྱོད་པའི་སྒོ་ནས་དེ་དེ་ལྟར་བྱེད། ཚོར་བས་རྣམ་སྨིན་(༣ ༢ན)གྱི་
འབྲས་བུ་ལ་ལོངས་སྤྱོད་པའི་སྒོ་ནས་དེ་དེ་ལྟར་བྱེད། སྲེད་པས་ཡང་སྲིད་ལ་ཆགས་
པའི་སྒོ་ནས་དེ་དེ་ལྟར་བྱེད། ལེན་པས་ཡང་སྲིད་དུ་སྐྱེ་བ་ལ་སྦྱོར་བའི་སྒོ་ནས་དེ་དེ་ལྟར་
བྱེད། སྲིད་པས་ཡང་སྲིད་ཕྱི་མ་ལ་མངོན་དུ་ཕྱོགས་པའི་སྒོ་ནས་དེ་དེ་ལྟར་བྱེད། སྐྱེ་རྒ་
གཉིས་ཀྱིས་སྡུག་བསྔལ་བའི་སྒོ་ནས་འགྲོ་བ་རྣམས་ཉོན་མོངས་པར་བྱེད་པའི་ཕྱིར་ཏེ།
དབུས་མཐའ་ལས། སྒྲིབ་པའི་ཕྱིར་དང་འདེབས་པའི་ཕྱིར། །འཁྲིད་པའི་ཕྱིར་དང་ཀུན་
འཛིན་ཕྱིར། །རྫོགས་བྱེད་ཕྱིར་དང་གསུམ་སྤྱོད་ཕྱིར། །ཉེ་བར་སྤྱོད་ཕྱིར་སྡུད་པའི་
ཕྱིར། །སྦྱོར་བའི་ཕྱིར་དང་མངོན་འདུའི་ཕྱིར། །དུཁའི་ཕྱིར་ན་འགྲོ་ཉོན་མོངས། །ཞེས་
གསུངས་པའི་ཕྱིར། ། །
ཚེ་དུ་ལ་རྫོགས་ཚུལ་བཤད་པ། །
༈ བདུན་པ་ཚེ་དུ་ལ་རྫོགས་པར་དཔྱད་པ་ལ། ཁ་ཅིག །རྟེན་འབྲེལ་ཡན་ལག་
བཅུ་གཉིས་པོ་ཚེ་གཉིས་ཁོ་ན་ལ་རྫོགས་ཏེ། མ་རིག་པ་སོགས་རྒྱུ་དྲུག་པོ་དེ་ཚེ་དང་པོ་
དང༌། མིང་གཟུགས་སོགས་འབྲས་བུ་དྲུག་པོ་དེ་ཚེ་གཉིས་པ་ལ་རྫོགས་པ་ཡིན་པའི་
ཕྱིར། ཟེར་ན། འོ་ན། མིའི་རྟེན་ལ་མ་རིག་པའི་དབང་གིས་ལྷར་སྐྱེ་བའི་འཕེན་བྱེད་ཀྱི་
ལས་བསགས། ལས་ཀྱི་བག་ཆགས་རྣམ་ཤེས་ཀྱི་སྟེང་དུ་བསྒོས་པ་དེ་ཉིད་ཚེ་དེ་ལ་སྲེད་
ལེན་གཉིས་ཀྱིས་གསོས་འདེབས་མ་ནུས་པར། ལས་གཞན་གྱི་དབང་གིས་ངན་སོང་དུ་
- 150 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
སྐྱེས་ཏེ། དེའི་སྐྱེ་བ་ཕྱི་མ་ལ་སྔར་གྱི་ལས་དེའི་དབང་གིས་ལྷར་སྐྱེ་བ་ལེན་པ་མེད་པར་
ཐལ། རྟེན་འབྲེལ་ཡན་ལག་བཅུ་གཉིས་པོ་དེ་ཚེ་གཉིས་ཁོ་ན་ལ་ངེས་པར་རྫོགས་པ་
ཡིན་པའི་ཕྱིར། འདོད་ན། ལྷར་སྐྱེ་བའི་ལན་གྲངས་གཞན་ལ་མྱོང་འགྱུར་གྱི་ལས་མེད་
པར་ཐལ་ལོ། །འདོད་ན། ལན་གྲངས་གཞན་ལ་མྱོང་འགྱུར་གྱི་ལས་མེད་པར་ཐལ་ལོ། །
ཁ་ཅིག །རྟེན་འབྲེལ་ཡན་ལག་བཅུ་གཉིས་པོ་དེ་ཚེ་གསུམ་ལ་ངེས་པར་རྫོགས་པ་
ཡིན་ཏེ། མ་རིག་པ་འདུ་བྱེད་རྣམ་ཤེས་གསུམ་པོ་དེ་ཚེ་དང་པོ་ལ་རྫོགས། སྲེད་ལེན་
སྲིད་པ་གསུམ་པོ་ཚེ་བར་བ་དང་། འབྲས་བུ་དྲུག་པོ་ཚེ་གསུམ་པ་ལ་རྫོགས་པ་ཡིན་
པའི་ཕྱིར། ཟེར་ན། མིའི་རྟེན་ལ་ཚེ་སྟོད་ལ་མ་རིག་པས་ཀུན་ནས་བསླང་སྟེ་ལྷར་སྐྱེ་བ་
འཕེན་བྱེད་ཀྱི་ལས་བསགས་པ་དེ་ཉིད་ཚེ་དེ་ལ་སྲེད་ལེན་ཀྱིས་གསོས་བཏབ་པ་ལ་
བརྟེན་ནས་ལས་ནུས་པ་མཐུ་ཅན་དུ་གྱུར་པའི་(༣༢བ)སྲིད་པ་གྲུབ་སྟེ། སྐྱེ་བ་ཕྱི་མ་ལ་
ལྷར་སྐྱེ་བ་ལེན་པ་མེད་པར་ཐལ། དམ་བཅའ་དེ་འཐད་པའི་ཕྱིར། འདོད་ན། ལྷར་སྐྱེ་
བའི་སྐྱེ་གནས་གཞན་ལ་མྱོང་འགྱུར་ཀྱི་ལས་མེད་པར་ཐལ་ལོ། །འདོད་ན། སྐྱེ་གནས་
གཞན་ལ་མྱོང་འགྱུར་གྱི་ལས་མེད་པར་ཐལ་ལོ། །་
ཁ་ཅིག །ཚར་མི་གཅིག་པའི་དབང་དུ་བྱས་ནས་ཡན་ལག་བཅུ་གཉིས་པོ་དེ་ཚེ་
གཅིག་ལ་རྫོགས་པ་ཡོད་དེ། ནམ་མཁའ་མཐའ་ཡས་ནས་རྣམ་ཤེས་མཐའ་ཡས་སུ་
སྐྱེས། རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བ་ལེན་པའི་ཚེ་ཡན་ལག་བཅུ་
གཉིས་པོ་དེ་ཚེ་གཅིག་ལ་རྫོགས་པ་ཡིན་པའི་ཕྱིར་ཏེ། དེའི་ཚེ་ཡན་ལག་བཅུ་གཉིས་པོ་
དེ་རྣམ་ཤེས་མཐའ་ཡས་ཀྱི་རྟེན་ལ་རྫོགས་པའི་ཕྱིར་ཏེ། དེའི་ཚེ་ནམ་མཁའ་མཐའ་
ཡས་ནས་རྣམ་ཤེས་མཐའ་ཡས་སུ་སྐྱེ་བའི་འབྲས་བུའི་རྟེན་འབྲེལ་དྲུག་རྣམ་ཤེས་མཐའ་
ཡས་ཀྱི་རྟེན་ལ་རྫོགས། རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བའི་རྒྱུའི་རྟེན་
འབྲེལ་དྲུག་པོ་དེ་ཡང་རྣམ་ཤེས་མཐའ་ཡས་ཀྱི་རྟེན་ལ་རྫོགས་པ་ཡིན་པའི་ཕྱིར། ཚར་
- 151 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གཅིག་པའི་དབང་དུ་བྱས་ན། ཡན་ལག་བཅུ་གཉིས་པོ་དེ་ཚེ་གཉིས་ལ་རྫོགས་པ་ཡོད་
དེ། ནམ་མཁའ་མཐའ་ཡས་རྣམ་ཤེས་མཐའ་ཡས་སུ་སྐྱེ་བ་ལེན་པའི་ཚེ་ཡན་ལག་བཅུ་
གཉིས་པོ་དེ་ཚེ་གཉིས་ལ་རྫོགས་པའི་ཕྱིར། དེའི་ཚེ་ནམ་མཁའ་མཐའ་ཡས་དང་རྣམ་
ཤེས་མཐའ་ཡས་ཀྱི་རྟེན་ལ་རྫོགས་པའི་ཕྱིར། དེའི་ཚེ་རྒྱུའི་རྟེན་འབྲེལ་དྲུག་པོ་ནམ་
མཁའ་མཐའ་ཡས་ཀྱི་རྟེན་ལ་རྫོགས། འབྲས་བུའི་རྟེན་འབྲེལ་དྲུག་རྣམ་ཤེས་མཐའ་
ཡས་ཀྱི་རྟེན་ལ་རྫོགས་པའི་ཕྱིར། མ་གྲུབ་ན། དེར་ཐལ། ནམ་མཁའ་མཐའ་ཡས་ནས་
རྣམ་ཤེས་མཐའ་ཡས་སུ་སྐྱེ་བ་ལེན་པའི་ཚེ་བར་དོ་རྒྱུད་མི་དགོས་པའི་ཕྱིར། འདོད་
གཟུགས་གཉིས་སུ་ཇི་ལྟར་མྱུར་ཡང་ཡན་ལག་བཅུ་གཉིས་པོ་ཚེ་གསུམ་ལ་ངེས་པར་
རྫོགས་དགོས་ཏེ། མི་ནས་ཤི་འཕོས་ནས་མིར་སྐྱེ་བ་དེའི་ཚེ་ན་སྲེད་ལེན་སྲིད་པ་གསུམ་
གྱི་ཆ་གཅིག་སྐྱེ་བ་སྔ་མའི་འཆི་སྲིད་ཀྱི་གནས་སྐབས་ན་ཡོད་ཅིང་། དེའི་ཆ་གཅིག་སྐྱེ་
བ་ཕྱི་མའི་བར་སྲིད་ཀྱི་གནས་སྐབས་ན་ཡོད་པའི་ཕྱིར། བུལ་ན་ཡང་ཡན་ལག་(༣༣ན)
བཅུ་གཉིས་པོ་ཚེ་བཞི་ཕན་ཆད་ལ་རྫོགས་པ་ཡང་ཡོད་དེ། འདོད་ལྷའི་རྟེན་ལ་བསམ་
གཏན་དང་པོར་སྐྱེ་བ་འཕེན་བྱེད་ཀྱི་ལས་བསགས། དེ་ནས་ལས་གཞན་གྱི་དབང་གིས་
ངན་སོང་དུ་སྐྱེ་བ་དེའི་ཚེ་ན་བསམ་གཏན་དང་པོར་སྐྱེ་བའི་རྣམ་ཤེས་ཀྱི་རྟེན་འབྲེལ་དེ་
ངན་སོང་བའི་རྟེན་ལ་ཡོད་པའི་ཕྱིར། དེ་ལྟར་ཡོད་པར་རྟེན་འབྲེལ་མདོ་འགྲེལ་ལས་
བཤད་དོ། །ཞེས་ཟེར་ན། རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བ་ལེན་པའི་
རྒྱུའི་རྟེན་འབྲེལ་ཡིན་ན་རྣམ་ཤེས་མཐའ་ཡས་ཀྱི་རྟེན་ལ་འབྱུང་བས་ཁྱབ་པར་ཐལ།
དམ་བཅའ་དང་པོ་འཐད་པའི་ཕྱིར། འདོད་མི་ནུས་ཏེ། འདོད་པའི་རྟེན་ལ་རྣམ་ཤེས་
མཐའ་ཡས་ནས་ཅི་ཡང་མེད་དུ་སྐྱེ་བ་འཕེན་བྱེད་ཀྱི་ལས་གསོག་པ་ཡོད་པའི་ཕྱིར་ཏེ།
འདོད་པའི་རྟེན་ལ་དེ་འདྲའི་ལས་གསོག་པ་ཡོད་པའི་ཕྱིར་ཏེ། དེའི་རྟེན་ལ་ཅི་ཡང་མེད་
དུ་སྐྱེ་བའི་ལས་གསོག་པ་ཡོད་པའི་ཕྱིར། །
- 152 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
གཞན་ཡང་། འདོད་པའི་རྟེན་ལ་རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བ་
འཕེན་བྱེད་ཀྱི་ལས་གསོག་པ་ཡོད་པར་ཐལ། དེའི་རྟེན་ལ་བསམ་གཏན་དང་པོ་ནས་
བསམ་གཏན་གཉིས་པར་སྐྱེ་བ་འཕེན་བྱེད་ཀྱི་ལས་གསོག་པ་ཡོད་པའི་ཕྱིར། མ་
གྲུབ་ན། དེར་ཐལ། དེའི་རྟེན་ལ་གཟུགས་ཁམས་གནས་རིགས་བཅུ་དྲུག་ཏུ་རིམ་གྱིས་
སྐྱེ་བ་འཕེན་བྱེད་ཀྱི་ལས་གསོག་པ་ཡོད་པའི་ཕྱིར་ཏེ། གཟུགས་སུ་ཉེར་འགྲོའི་ཕྱིར་མི་
འོང་གནས་ཐམས་ཅད་དུ་འཆི་འཕོ་བ་ཡོད་པའི་ཕྱིར། གཞན་ཡང་། མིར་སྐྱེ་བ་འཕེན་
བྱེད་ཀྱི་ལས་ཡིན་ན་ལན་གྲངས་གཞན་ལ་མྱོང་འགྱུར་གྱི་ལས་ཡིན་དགོས་པར་ཐལ།
དེ་ཡིན་ན་རང་དང་རང་གི་རྣམ་སྨིན་གྱི་འབྲས་བུའི་བར་དུ་ཚེ་རབས་གཞན་གྱིས་ཆོད་
པས་ཁྱབ་པའི་ཕྱིར། རྟགས་དེར་ཐལ། འདོད་གཟུགས་གཉིས་སུ་ཇི་ལྟར་མྱུར་ཡང་
ཡན་ལག་བཅུ་གཉིས་པོ་དེ་ཚེ་གསུམ་ལ་ངེས་པར་རྫོགས་དགོས་པའི་ཕྱིར། རྟགས་
ཁས། འདོད་ན། མིར་སྐྱེ་བའི་སྐྱེ་གནས་མྱོང་འགྱུར་གྱི་ལས་མེད་པར་ཐལ་ལོ། །
གཞན་ཡང་། རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ཀྱི་
ལས་སྔོན་དུ་སོང་བའི་མ་རིག་པའི་རྟེན་འབྲེལ་ཡོད་པར་ཐལ། རང་དང་རྟེན་འབྲེལ་
ཚར་གཅིག་ཏུ་(༣ ༣བ)གཏོགས་པའི་སྲིད་པའི་རྟེན་འབྲེལ་སྔོན་དུ་སོང་བའི་ལེན་པའི་
རྟེན་འབྲེལ་ཡོད་པའི་ཕྱིར་ཏེ། འདི་ནས་ཤི་འཕོས་ནས་མིར་སྐྱེ་བ་དེའི་ཚེ་ན་སྲེད་ལེན་
སྲིད་པ་གསུམ་གྱི་ཆ་གཅིག་འཆི་སྲིད་ཀྱི་གནས་སྐབས་དང་། ཆ་གཅིག་བར་སྲིད་ཀྱི་
གནས་སྐབས་ན་ཡོད་པའི་ཁྱད་པར་འཐད་པའི་ཕྱིར། རྟགས་ཁས། འདོད་ན། ཧ་
ཅང་ཐལ་ལོ། །གཞན་ཡང་། རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྐྱེ་བའི་
རྟེན་འབྲེལ་སྔོན་དུ་སོང་བའི་སྲིད་པའི་རྟེན་འབྲེལ་ཡོད་པར་ཐལ། རང་དང་རྟེན་འབྲེལ་
ཚར་གཅིག་ཏུ་གཏོགས་པའི་སྲིད་པའི་རྟེན་འབྲེལ་སྔོན་དུ་སོང་བའི་ལེན་པའི་རྟེན་འབྲེལ་
ཡོད་པའི་ཕྱིར་རོ། །
- 153 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
རང་ལུགས་ནི། རྟེན་འབྲེལ་ཡན་ལག་བཅུ་གཉིས་པོ་དེ་ཚེ་གཉིས་ལ་རྫོགས་པ་
ཡོད་དེ། མིའི་རྟེན་ལ་ཚེ་སྟོད་ལ་མ་རིག་པས་ཀུན་ནས་བསླངས་ཏེ། ལྷར་སྐྱེ་འགྱུར་ཀྱི་
འཕེན་བྱེད་ཀྱི་ལས་བསགས། ལས་ཀྱི་བག་ཆགས་རྣམ་ཤེས་ཀྱི་སྟེང་དུ་བཞག་པ་དེ་
ཉིད་ཚེ་སྨད་ལ་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས་ལས་ནུས་པ་མཐུ་
ཅན་དུ་གྱུར་པའི་སྲིད་པ་གྲུབ། དེའི་སྐྱེ་བ་ཕྱི་མ་དེ་ལ་ལྷར་སྐྱེས་ཏེ་འབྲས་བུ་དྲུག་པོ་
མངོན་དུ་འགྱུར་བ་གཅིག་སྲིད་པའི་ཕྱིར་ཏེ། ལྷར་སྐྱེ་འགྱུར་གྱི་སྐྱེ་གནས་གཞན་ལ་མྱོང་
འགྱུར་གྱི་ལས་ཡོད་པའི་ཕྱིར། དེ་ཚེ་གསུམ་ལ་རྫོགས་པ་ཡོད་དེ། མིའི་རྟེན་ལ་ཚེ་སྟོད་
ལ་མ་རིག་པས་ཀུན་ནས་བསླང་སྟེ། ལྷར་སྐྱེ་འགྱུར་གྱི་འཕེན་བྱེད་ཀྱི་ལས་བསགས།
ལས་ཀྱི་བག་ཆགས་རྣམ་ཤེས་ཀྱི་སྟེང་དུ་བཞག་པ་དེ་ཉིད་ཚེ་སྨད་ལ་སྲེད་ལེན་གཉིས་
ཀྱིས་གསོས་འདེབས་མ་ནུས་པར་དེའི་སྐྱེ་བ་ཕྱི་མ་གང་ཡང་རུང་བ་གཅིག་ལ་ལས་དེ་
སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས། ལས་ནུས་པ་མཐུ་ཅན་དུ་གྱུར་
པའི་སྲིད་པ་གྲུབ། དེའི་སྐྱེ་བ་ཕྱི་མ་ལ་ལྷར་སྐྱེས་ཏེ། འབྲས་བུ་དྲུག་པོ་དེ་མངོན་དུ་
འགྱུར་བ་གཅིག་ཡོད་པའི་ཕྱིར་ཏེ། ལྷར་སྐྱེ་འགྱུར་གྱི་ལན་གྲངས་གཞན་ལ་མྱོང་འགྱུར་
གྱི་ལས་ཡོད་པའི་ཕྱིར། ཀུན་བཏུས་ཀྱི་དར་ཊིཀ་ལས། ཡན་ལག་བཅུ་གཉིས་པོ་འདི་
དག་སྐྱེ་གནས་མྱོང་འགྱུར་ཀྱི་ལས་བསགས་པ་ཡིན་ན། ཚེ་གཉིས་ལ་རྫོགས་ཤིང་དེ་
མིན་ན་ཚེ་གསུམ་གྱིས་རྫོགས་(༣༤ན)དགོས་པའི་འཕེན་བྱེད་དང་འཕངས་པའི་འབྲས་
བུའི་བར་ཚེ་རབས་གྲངས་ལས་འདས་པས་ཆོད་ཀྱང་རྟེན་འབྲེལ་གཞན་གྱི་ཚར་ཡིན་
གྱི་དེའི་ཚར་མིན་ནོ། །འགྲུབ་བྱེད་ཀྱི་རྒྱུ་དང་གྲུབ་པའི་འབྲས་བུའི་བར་དུ་ཚེ་རབས་
གཞན་གྱིས་ཆོད་པ་མི་སྲིད་དེ། ཞེས་གསུངས་པའི་ཕྱིར། །
གཞན་ཡང་། ཡན་ལག་བཅུ་གཉིས་པོ་དེ་ཚེ་གཉིས་ལ་རྫོགས་པ་ཡོད་དེ། མཚམས་
མེད་ཀྱི་ལས་ཀྱི་རྣམ་སྨིན་གྱི་འབྲས་བུར་གྱུར་པའི་སྐྱེ་བ་དེ་མཚམས་མེད་ཀྱི་ལས་བསགས་
- 154 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
པའི་སྐྱེ་བ་ཕྱི་མ་དེ་ལ་མྱོང་དགོས་པའི་ཕྱིར་ཏེ། དེ་ལ་མཚམས་མེད་པ་ཞེས་སྨོས་པ་ལ་
དགོས་པ་ཡོད་པའི་ཕྱིར། དེ་ལྟར་ན། ཚེ་གཅིག་ལ་མཚམས་མེད་ཀྱི་ལས་དུ་མ་གསོག་
པ་མེད་པར་འགྱུར་རོ། །ཞེ་ན་སྐྱོན་མེད་དེ། ཚེ་འདིར་མཚམས་མེད་ཀྱི་ལས་དུ་མ་
བསགས་པའི་གང་ཟག་དེ་སྐྱེ་བ་ཕྱི་མ་ངན་འགྲོའི་རྟེན་ལ་ཚེ་རིང་བ་ལུས་ཆེ་བ་སྡུག་
བསྔལ་ཆེས་ལྷག་པར་མྱོང་བར་འགྱུར་བའི་ཕྱིར།
འོ་ན། ལས་དུ་མས་ལུས་གཅིག་འཕེན་པ་ཡོད་པར་ཐལ། མཚམས་མེད་ཀྱི་ལས་
དུ་མས་ལུས་གཅིག་འཕེན་པ་ཡོད་པའི་ཕྱིར། ཟེར་ན་སྐྱོན་མེད་དེ། མཚམས་མེད་ཀྱི་
ལས་དང་པོ་དེ་འཕེན་བྱེད་ཀྱི་ལས་དང་ཕྱི་མ་རྣམས་རྫོགས་བྱེད་ཀྱི་ལས་སུ་འདོད་པའི་
ཕྱིར། དེས་ན་ཡན་ལག་བཅུ་གཉིས་པོ་དེ་མྱུར་ན་ཚེ་གཉིས་ལ་རྫོགས་པ་ཡོད་ཅིང་ཇི་
ལྟར་བུལ་ཡང་ཚེ་གསུམ་ལ་ངེས་པར་རྫོགས་དགོས་པས་ཚེ་བཞི་ལ་སོགས་པ་ལ་རྫོགས་
པ་མེད་དེ། འཕེན་བྱེད་ཀྱི་རྒྱུ་གསུམ་པོ་དེ་ཡང་ངེས་པར་ཚེ་གཅིག་ལ་རྫོགས། འགྲུབ་
བྱེད་ཀྱི་རྒྱུ་གསུམ་པོ་དེ་ཡང་ངེས་པར་ཚེ་གཅིག་ལ་རྫོགས། འབྲས་བུ་དྲུག་པོ་དེ་ཡང་
ངེས་པར་ཚེ་གཅིག་ལ་རྫོགས་དགོས་པའི་ཕྱིར། བྱས་པ་ལ་ཁོ་ན་རེ། འཕེན་བྱེད་ཀྱི་
ལས་གཅིག་གི་འཕངས་འབྲས་ཡིན་ན། ཚེ་གཅིག་གིས་བསྡུས་པས་ཁྱབ་པར་ཐལ།
དམ་བཅའ་དེ་རྣམས་འཐད་པའི་ཕྱིར། འདོད་ན། མིའི་བར་སྲིད་དང་མིའི་སྐྱེ་སྲིད་
གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན། མཛོད་ནས། དེ་ནི་འཕེན་པ་
གཅིག་པའི་ཕྱིར། །སྔོན་དུས་སྲིད་འབྱུང་ཤ་ཚུགས་(༣༤བ)ཅན། །ཞེས་གསུངས་པའི་
ཕྱིར། རྩ་བར་འདོད་ན། མིའི་བར་སྲིད་ནས་ཤི་མ་འཕོས་པར་མིའི་སྐྱེ་སྲིད་དུ་སྐྱེ་བ་
ལེན་པ་ཡོད་པར་ཐལ་ལོ་ཟེར་ན། རྩ་བར་མ་ཁྱབ། བྱས་པ་ལ་ཁོ་ན་རེ། འཕེན་བྱེད་ཀྱི་
ལས་གཅིག་གི་འཕངས་འབྲས་སུ་གྱུར་པའི་སྐྱེ་སྲིད་ཡིན་ན་ཚེ་གཅིག་གིས་བསྡུས་
པར་ཁྱབ་པར་ཐལ། དམ་བཅའ་འཐད་པའི་ཕྱིར། འདོད་ན། འཕེན་བྱེད་ཀྱི་ལས་
- 155 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
གཅིག་གི་འཕངས་འབྲས་སུ་གྱུར་པའི་མིའི་སྐྱེ་སྲིད་གཉིས་ཆོས་ཅན། དེར་ཐལ།
དེའི་ཕྱིར། དེ་ཡོད་པའི་ཕྱིར་ཏེ། འཕེན་བྱེད་ཀྱི་ལས་གཅིག་གིས་མིའི་སྐྱེ་སྲིད་གཉིས་
འཕེན་པ་ཡོད་པའི་ཕྱིར། དེས་ལུས་དུ་མ་འཕེན་པ་ཡང་ཡོད་པའི་ཕྱིར་ཏེ། ཀུན་བཏུས་
ལས། ལས་གཅིག་གིས་ལུས་གཅིག་འཕེན་པའི་ལས་ཀྱང་ཡོད། ལས་གཅིག་གིས་
ལུས་དུ་མ་འཕེན་པའི་ལས་ཀྱང་ཡོད། ལས་དུ་མས་ལུས་གཅིག་འཕེན་པའི་ལས་ཀྱང་
ཡོད། ལས་དུ་མས་ལུས་དུ་མ་འཕེན་པའི་ལས་ཀྱང་ཡོད། ཞེས་གསུངས། ང་
འདིའི་ལན་ལ་མཁས་པ་ཁ་ཅིག །ལས་གཅིག་གིས་ལུས་དུ་མ་འཕེན་པ་མེད་
གསུངས། དེ་ཡོད་པར་ཐལ། ལས་གཅིག་གིས་མིའི་ལུས་དང་དྲི་ཟའི་ལུས་གཉིས་འཕེན་
པ་ཡོད་པའི་ཕྱིར་ཏེ། ལས་གཅིག་གིས་མིའི་སྐྱེ་སྲིད་ཀྱི་ལུས་དང་། མིའི་བར་སྲིད་ཀྱི་
ལུས་གཉིས་འཕེན་པ་ཡོད་པ་གང་ཞིག །མིའི་བར་དོའི་ལུས་ཡིན་ན་དྲི་ཟའི་ལུས་ཡིན་
དགོས་པའི་ཕྱིར། བར་དོའི་སེམས་ཅན་ཡིན་ན་དྲི་ཟ་ཡིན་དགོས་པའི་ཕྱིར་ཏེ། མཛོད་
ལས། མི་ལྡོག་དེ་ནི་དྲི་ཟའོ། །ཞེས་གསུངས་པའི་ཕྱིར། རྩ་བའི་རྟགས་གཉིས་པ་གྲུབ་
སྟེ། མཛོད་ལས། དེ་ནི་འཕེན་པ་གཅིག་པའི་ཕྱིར། །སྔོན་དུས་སྲིད་འབྱུང་ཤ་ཚུགས་
ཅན། །ཞེས་གསུངས་པའི་ཕྱིར། ཁོ་ན་རེ། འཕེན་བྱེད་ཀྱི་ལས་གཅིག་གིས་ལུས་
འཕགས་པོའི་སྐྱེ་བ་དང་། བ་ལང་སྤྱོད་ཀྱི་སྐྱེ་བ་གཉིས་འཕེན་པ་ཡོད་པར་ཐལ། འཕེན་
བྱེད་ཀྱི་ལས་གཅིག་གིས་ལུས་དུ་མ་འཕེན་པ་ཡོད་པའི་ཕྱིར། རྟགས་ཁས། འདོད་ན།
དང་པོར་ལུས་འཕགས་པོའི་སྐྱེ་བ་འཕེན་པར་བྱེད་ཅིང་དེའི་རྗེས་སུ་བ་ལང་སྤྱོད་ཀྱི་སྐྱེ་
བ་འཕེན་པར་བྱེད་པའི་ལས་ཆོས་ཅན། སྐྱེ་གནས་མྱོང་འགྱུར་གྱི་ལས་ཡིན་པར་ཐལ།
(༣༥ན)རང་གི་རྣམ་སྨིན་སྐྱེ་བ་ཕྱི་མ་ལ་འབྱིན་པར་བྱེད་པའི་ལས་ཡིན་པའི་ཕྱིར། འདོད་
ན། མ་ཡིན་པར་ཐལ། ལན་གྲངས་གཞན་ལ་མྱོང་འགྱུར་གྱི་ལས་ཡིན་པའི་ཕྱིར་ཏེ།
རང་གི་རྣམ་སྨིན་གྱི་འབྲས་བུ་སྐྱེ་བ་གསུམ་ཕན་ཆད་ལ་འབྱིན་པར་བྱེད་པའི་ལས་ཡིན་
- 156 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
པའི་ཕྱིར་ཟེར་ན་འདིར་མ་ཁྱབ་སྟེ། བློ་གྲོས་རྒྱ་མཚོས་ཞུས་པའི་མདོ་ལས། ཇི་ལྟར་རྒྱ་
མཚོ་ཆེ་ནང་ཆུ་ཐིགས་ལྟུང་། །རྒྱ་མཚོ་མ་ཟད་བར་དུ་དེ་མི་འཛད། །དེ་བཞིན་བྱང་ཆུབ་
རྒྱུར་བསྔོས་དགེ་བ་ཡང་། །བྱང་ཆུབ་མ་ཐོབ་བར་དུ་དེ་མི་འཛད། །ཅེས་གསུངས་པ་མི་
འཐད་པར་ཐལ། རྣམ་སྨིན་གྱི་འབྲས་བུ་ལ་ལོངས་སྤྱད་པས་མི་འཛད་པའི་ལས་མེད་
པའི་ཕྱིར། མ་གྲུབ་ན་སོང་། དེར་ཐལ། རྣམ་སྨིན་གྱི་འབྲས་བུ་ཚེ་རབས་དུ་མའི་བར་དུ་
འབྱིན་པའི་ལས་མེད་པའི་ཕྱིར། མ་གྲུབ་ན་སོང་། དེར་ཐལ། རྣམ་སྨིན་གྱི་འབྲས་བུ་
ལས་རང་ཉིད་བསགས་པའི་སྐྱེ་བ་ཕྱི་མ་ནས་བཟུང་སྟེ། ཚེ་རབས་དུ་མའི་བར་དུ་འབྱིན་
པའི་ལས་མེད་པའི་ཕྱིར། མ་གྲུབ་ན། དེ་དེ་ཡིན་པར་ཐལ། དེ་ཡོད་པའི་ཕྱིར། འདོད་
ན། དེ་ཆོས་ཅན། སྐྱེ་གནས་ལ་མྱོང་འགྱུར་གྱི་ལས་ཡིན་པར་ཐལ། རང་གི་རྣམ་སྨིན་སྐྱེ་
བ་ཕྱི་མ་དེ་ཉིད་ལ་འབྱིན་པའི་ལས་ཡིན་པའི་ཕྱིར། འདོད་མི་ནུས་ཏེ། ལན་གྲངས་
གཞན་ལ་མྱོང་འགྱུར་གྱི་ལས་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། རང་གི་
རྣམ་སྨིན་སྐྱེ་བ་ཕྱི་མ་ལ་འབྱིན་པའི་ལས་ཡིན་པའི་ཕྱིར། འཁོར་གསུམ། །
ཡང་ཁོ་ན་རེ། འཕེན་བྱེད་ཀྱི་ལས་གཅིག་གིས་འདོད་ལྷ་རིགས་དྲུག་ཏུ་རིམ་གྱིས་
སྐྱེ་བ་འཕེན་པ་ཡོད་པར་ཐལ། ལས་གཅིག་གིས་སྐྱེ་བ་དུ་མ་འཕེན་པ་ཡོད་པའི་ཕྱིར།
འདོད་ན། འཕེན་བྱེད་ཀྱི་ལས་གཅིག་གིས་འདོད་ལྷ་རིགས་དྲུག་ཏུ་རིམ་གྱིས་སྐྱེ་བ་ལེན་
པའི་ཚེ་སུམ་ཅུ་རྩ་གསུམ་པའི་འབྲས་བུའི་རྟེན་འབྲེལ་དྲུག་དང་། རྒྱལ་ཆེན་རིགས་བཞི་
པའི་འབྲས་བུའི་རྟེན་འབྲེལ་དྲུག་པོ་དེ་གཉིས་འཕེན་བྱེད་ཀྱི་ལས་གཅིག་གིས་འཕངས་
འབྲས་ཡིན་པར་ཐལ་ལོ། །འདོད་ན། དེའི་ཚེ་དེ་གཉིས་རྟེན་འབྲེལ་ཚར་གཅིག་ཏུ་
གཏོགས་པར་ཐལ། འདོད་པའི་ཕྱིར། འདོད་ན། དེའི་ཚེ་སུམ་ཅུ་རྩ་(༣(བ)གསུམ་
པའི་སྐྱེ་བའི་རྟེན་འབྲེལ་ཆོས་ཅན། ཁྱོད་རང་དང་རྟེན་འབྲེལ་ཚར་གཅིག་པའི་རྒ་བའི་
རྟེན་འབྲེལ་སྔོན་དུ་མ་སོང་བར་ཐལ། ཁྱོད་སྐྱེ་བའི་རྟེན་འབྲེལ་ཡིན་པའི་ཕྱིར། མ་ཁྱབ་
- 157 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ན། མ་སྐྱེས་པར་ཤི་བ་ཡོད་པར་ཐལ། མ་ཁྱབ་པ་དེའི་ཕྱིར། འདོད་མི་ནུས་ཏེ། ཁྱོད་
རང་དང་རྟེན་འབྲེལ་ཚར་གཅིག་པའི་རྒྱལ་ཆེན་རིགས་བཞི་པའི་རྒ་བའི་རྟེན་འབྲེལ་
སྔོན་དུ་སོང་བའི་ཕྱིར། མ་གྲུབ་ན། དེར་ཐལ། འཕེན་བྱེད་ཀྱི་ལས་གཅིག་གིས་འདོད་
ལྷ་རིགས་དྲུག་ཏུ་སྐྱེ་བ་དེའི་ཚེ་རྒྱལ་ཆེན་རིགས་བཞིའི་འབྲས་བུའི་རྟེན་འབྲེལ་དྲུག་
དང༌། སུམ་ཅུ་རྩ་གསུམ་པའི་འབྲས་བུའི་རྟེན་འབྲེལ་དྲུག་རྟེན་འབྲེལ་ཚར་གཅིག་ཏུ་
གཏོགས་པའི་ཕྱིར། རྟགས་ཁས། ཟེར་ན། རྩ་བའི་ཐལ་འགྱུར་གསུམ་པ་ལ་མ་ཁྱབ། །
བྱས་པ་ལ་ཁོ་ན་རེ། ལས་གཅིག་གིས་འདོད་ལྷ་རིགས་དྲུག་ཏུ་སྐྱེ་བ་དེའི་ཚེ་སུམ་
ཅུ་རྩ་གསུམ་པའི་སྐྱེ་བའི་རྟེན་འབྲེལ་དེ་རྒྱལ་ཆེན་རིགས་བཞིའི་སྐྱེ་བའི་རྟེན་འབྲེལ་
དང་རྟེན་འབྲེལ་ཚར་གཅིག་ཏུ་མ་གཏོགས་པར་ཐལ། མ་ཁྱབ་པ་དེའི་ཕྱིར། འདོད་ན།
དེའི་ཚེ་སུམ་ཅུ་རྩ་གསུམ་པའི་སྐྱེ་བའི་རྟེན་འབྲེལ་ཆོས་ཅན། ཁྱོད་རྒྱལ་ཆེན་རིགས་
བཞིར་སྐྱེ་བའི་རྟེན་འབྲེལ་དང་རྟེན་འབྲེལ་ཚར་གཅིག་ཏུ་གཏོགས་པར་ཐལ། ཁྱོད་དང་
རྟེན་འབྲེལ་ཚར་གཅིག་པའི་འདུ་བྱེད་ཀྱི་རྟེན་འབྲེལ་དེ་དང་ཚར་གཅིག་ཏུ་གཏོགས་
པའི་ཕྱིར། ཟེར་ན་མ་ཁྱབ་བོ། །
ཡང་ཁོ་ན་རེ། རྒྱལ་ཆེན་རིགས་བཞིའི་སྐྱེ་འགྱུར་ཀྱི་སྲིད་པའི་རྟེན་འབྲེལ་ཡང་
ཡིན། སུམ་ཅུ་རྩ་གསུམ་དུ་སྐྱེ་འགྱུར་ཀྱི་སྲིད་པའི་རྟེན་འབྲེལ་ཡང་ཡིན་པའི་གཞི་མཐུན་
ཡོད་པར་ཐལ། དེ་གཉིས་སུ་སྐྱེ་འགྱུར་གྱི་འདུ་བྱེད་ཀྱི་རྟེན་འབྲེལ་གྱི་གཞི་མཐུན་ཡོད་
པའི་ཕྱིར་ཟེར་ན་མ་ཁྱབ་བོ། །མ་ཁྱབ་མཚམས་དང་པོ་ལ། ལྷས་བྱིན་ཆོས་ཅན། མཆོད་
སྦྱིན་དང་རྒྱུད་གཅིག་ཡིན་པར་ཐལ། ཁྱོད་རང་དང་རྒྱུད་གཅིག་པའི་གང་ཟག་དང་རྒྱུད་
གཅིག་ཡིན་པ་གང་ཞིག །དེ་མཆོད་སྦྱིན་དང་རྒྱུད་གཅིག་ཡིན་པའི་ཕྱིར། མ་ཁྱབ་ན།
ཁྱོད་དང་རྟེན་འབྲེལ་ཚར་གཅིག་ཏུ་གཏོགས་པའི་འདུ་བྱེད་ཀྱི་རྟེན་འབྲེལ་དེ་རྒྱལ་ཆེན་
རིགས་བཞི་པའི་སྐྱེ་བའི་(༣༦ན)རྟེན་འབྲེལ་དང་ཚར་གཅིག་ཡིན་ན་ཁྱོད་དེ་དང་ཚར་
- 158 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
གཅིག་ཡིན་པས་ཁྱབ་པ་ཡོད་པར་བུད། མ་གྲུབ་ན། དེར་ཐལ། མཆོད་སྦྱིན་དེ་དང་
རྒྱུད་གཅིག་ཡིན་པའི་ཕྱིར། མ་གྲུབ་ན། མཆོད་སྦྱིན་ཆོས་ཅན། ཁྱོད་དེ་དང་རྒྱུད་གཅིག་
ཡིན་པར་ཐལ། ཁྱོད་ཀྱི་རྒྱུད་ཀྱི་ཤེས་པ་དེ་དེའི་རྒྱུད་ཀྱི་ཤེས་པ་ཡིན་པའི་ཕྱིར། །
གཞན་ཡང་། ཐམས་ཅད་ཡོད་སྨྲའི་གཞུང་བསླབ་བཏུས་སུ་དྲངས་པ་ལས། དགེ་
སློང་དང་དགེ་སློང་གིས་འདི་ལྟར་སྐྱ་དང་སེན་མོའི་མཆོད་རྟེན་ལ་ཡན་ལག་ཐམས་ཅད་
ཀྱིས་ཕྱག་འཚལ་ཏེ། སེམས་དང་བར་བྱེད་པ་ལ་ལྟོས། བཙུན་པ་དེ་ལྟར་ལགས་སོ། །
དགེ་སློང་དག་དགེ་སློང་འདིས་ཅི་ཙམ་ཞིག་ནོན་པའི་འོད་དཔག་ཚད་བརྒྱད་ཁྲི་བཞི་སྟོང་
ན་གསེར་གྱི་འཁོར་ལོ་ལ་ཐུག་པའི་བར་ན། བྱེ་མ་ཇི་སྙེད་ཡོད་པ་དེ་སྙེད་དུ་དགེ་སློང་
འདིས་འཁོར་ལོས་སྒྱུར་བའི་རྒྱལ་སྲིད་སྟོང་འགྱུར་དུ་ལོངས་སྤྱོད་པར་འགྱུར་རོ། །ཞེས་
གསུངས་པ་མི་འཐད་པར་ཐལ། འཕེན་བྱེད་དགེ་བའི་ལས་གཅིག་གིས་འཁོར་ལོས་
སྒྱུར་བའི་རྒྱལ་སྲིད་ཀྱི་སྐྱེ་བ་བརྒྱ་སྟོང་ལ་སོགས་པ་འཕེན་པ་མེད་པའི་ཕྱིར། རྟགས་ཁས།
གཞན་ཡང་། འཕེན་བྱེད་ཀྱི་ལས་གཅིག་གིས་ལུས་དུ་མ་འཕེན་པ་ཡོད་པར་ཐལ།
འཕེན་བྱེད་ཀྱི་ལས་གཅིག་གིས་འབྲས་བུ་ཆེ་བའི་སྐྱེ་བ་དང་། གནས་གཙང་གི་སྐྱེ་བ་
གཉིས་འཕེན་པ་ཡོད་པའི་ཕྱིར་ཏེ། འབྲས་བུ་ཆེ་བའི་སྐྱེ་བ་འཕེན་བྱེད་ཀྱི་ལས་དང༌།
གནས་གཙང་དུ་སྐྱེ་བ་འཕེན་བྱེད་ཀྱི་ལས་ཀྱི་གཞི་མཐུན་ཡོད་པའི་ཕྱིར་ཏེ། གསེར་
ཕྲེང་ལས། གལ་ཏེ་བདེན་པ་མཐོང་བ་ལ་འཕེན་པ་མེད་ན་ཕྱིར་མི་འོང་སྤེལ་མ་སྒོམ་
པ་དེ། གནས་གཙང་མར་སྐྱེ་བ་མི་རིགས་ཏེ། དེར་སྐྱེ་བ་ལ་བསམ་གཏན་ཟག་མེད་
ཀྱང་སྐྱེ་དགོས་ལ། སོ་སྐྱེའི་དུས་སུ་ཟག་མེད་མ་ཐོབ་ཅིང་། འཕགས་པའི་ཚེ་ལས་མ་
བསགས་པའི་ཕྱིར་ཞེ་ན། དེ་ལ་འབྲས་བུ་ཆེ་བར་སྐྱེ་བའི་ལས་ཐོགས་མེད་ནས་ཡོད་ལ་
དེ་སྤེལ་མས་གནས་གཙང་དུ་སྐྱེ་བའི་རྒྱུར་བསྒྱུར་བས་ཉེས་པ་མེད་ཅེས་དོན་གསལ་
ལས་འཆད་པ་ལྟར་ཁས་བླང་ངོ༌། །ཞེས་གསུངས་པའི་ཕྱིར། རྣམ་བཤད་སྙིང་པོ་
- 159 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
(༣༦བ)རྒྱན་ལས། སྔོན་སོ་སྐྱེའི་དུས་སུ་བསམ་གཏན་བཞི་པར་འཕེན་བྱེད་ཀྱི་ལས་
བསགས་པ་དེ་ཉིད་བསམ་གཏན་བཞི་པ་དག་པ་བསྒོམ་པས། གནས་གཙང་མར་སྐྱེ་
བའི་རྒྱུར་སྒྱུར་བར་བྱེད་པའི་ཕྱིར། བདེན་པ་མཐོང་ནས་ཡང་སྲིད་འཕེན་བྱེད་ཀྱི་ལས་
གསར་དུ་གསོག་པར་ཐལ་བའི་སྐྱོན་མེད་དོ། །ཞེས་གསུངས་པ་མི་འཐད་པར་ཐལ།
བསམ་གཏན་བཞི་པའི་སོ་སྐྱེའི་སྐྱེ་བ་འཕེན་བྱེད་ཀྱི་ལས་དེ་ཉིད་བསམ་གཏན་བཞི་
པའི་སྤྲེལ་སྒོམ་གྱི་ནང་ཚན་དུ་གྱུར་པའི་བསམ་གཏན་བཞི་པའི་དངོས་གཞིའི་སྙོམས་
འཇུག་དག་པ་བ་བསྒོམས་པ་ལ་བརྟེན་ནས་གནས་གཙང་གི་རྒྱུར་སྒྱུར་བ་གཅིག་མེད་
པའི་ཕྱིར་ཏེ། བསམ་གཏན་བཞི་པའི་སོ་སྐྱེའི་སྐྱེ་བ་འཕེན་བྱེད་ཀྱི་ལས་དང་། གནས་
གཙང་གི་སྐྱེ་བ་འཕེན་བྱེད་ཀྱི་ལས་ཀྱི་གཞི་མཐུན་མེད་པའི་ཕྱིར། མ་གྲུབ་ན་འགལ་ལོ། །
བྱས་པ་ལ་ཁོ་ན་རེ། མཛོད་ལས། གཅིག་གིས་སྐྱེ་བ་གཅིག་འཕེན་གྱི། །ཡོངས་
རྫོགས་བྱེད་པ་དུ་མ་ཡིན། །ཞེས་གསུངས་པ་མི་འཐད་པར་ཐལ། འཕེན་བྱེད་ཀྱི་ལས་
གཅིག་གིས་ལུས་དུ་མ་འཕེན་པ་ཡོད་པའི་ཕྱིར། ཟེར་ན་མ་ཁྱབ་སྟེ། འཕེན་བྱེད་ཀྱི་
ལས་གཅིག་གིས་ལུས་གཅིག་འཕེན་པ་ཡོད་ཅིང་། རྫོགས་བྱེད་ཀྱི་ལས་ལ་ལས་དུ་མ་
དགོས་པ་ལུང་དེའི་དོན་ཡིན་པའི་ཕྱིར། །
ཡང་ཁོ་ན་རེ། འགྲུབ་བྱེད་ཀྱི་རྒྱུ་སྲེད་ལེན་སྲིད་པ་གསུམ་དུ་ཡོད་པ་ལས། སྲེད་
པའི་རྟེན་འབྲེལ་མངོན་དུ་གྱུར་ནས་ལེན་པའི་རྟེན་འབྲེལ་མངོན་དུ་མ་གྱུར་པའི་སྐབས་
དེར་འཆི་འཕོ་བ་ཅིག་མེད་པར་ཐལ། རྟེན་འབྲེལ་ཡན་ལག་བཅུ་གཉིས་པོ་དེ་མྱུར་ན་ཚེ་
གཉིས་ལ་རྫོགས་པ་ཡོད་ཅིང་། ཇི་ལྟར་བུལ་ཡང་ཚེ་གསུམ་ལ་ངེས་པར་རྫོགས་དགོས་
པའི་ཕྱིར། རྟགས་ཁས། འདོད་ན། སྲེད་ལེན་གཉིས་མངོན་དུ་གྱུར་ནས་སྲིད་པའི་རྟེན་
འབྲེལ་མངོན་དུ་མ་གྱུར་བའི་གནས་སྐབས་དེར་འཆི་འཕོ་བ་ཅིག་མེད་པར་ཐལ་ལོ། །
འདོད་ན། ཡན་ལག་བཅུ་གཅིག་པ་མངོན་དུ་གྱུར་ནས་བཅུ་གཉིས་པ་མངོན་དུ་མ་གྱུར་
- 160 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
པའི་གནས་སྐབས་དེར་འཆི་འཕོ་བ་མེད་པར་ཐལ། ཡན་ལག་བརྒྱད་པ་མངོན་དུ་གྱུར་
ནས་དགུ་པ་མངོན་དུ་མ་གྱུར་པའི་སྐབས་དེར་འཆི་འཕོ་བ་ཡང་མེད། དགུ་པ་མངོན་དུ་
གྱུར་ནས། བཅུ་པ་(༣༧ན)མངོན་དུ་མ་གྱུར་པའི་སྐབས་དེར་འཆི་འཕོ་བ་ཡང་མེད་པའི་
ཕྱིར། འདོད་ན། ཡན་ལག་བཅུ་པ་མངོན་དུ་གྱུར་ནས་བཅུ་གཅིག་པ་མངོན་དུ་མ་གྱུར་
པའི་གནས་སྐབས་དེར་འཆི་འཕོ་བ་མེད་པར་ཐལ་ལོ། །ཟེར་ན་འདིར་མ་ཁྱབ་བོ། །
ཡང་ཁོ་ན་རེ། མིའི་བར་དོར་སྐྱེས་པས་མིར་སྐྱེས་པའི་གོ་ཆོད་དམ་མི་ཆོད། ཆོད་
ན་མིའི་བར་དོར་སྐྱེས་པའི་སེམས་ཅན་དེ་མི་ཡིན་པར་ཐལ། དེས་དེའི་གོ་ཆོད་པའི་ཕྱིར།
འདོད་ན། དེ་ཆོས་ཅན། འགྲོ་བ་རིགས་དྲུག་པོ་གང་རུང་ཡིན་པར་ཐལ། མི་ཕལ་པ་
ཡིན་པའི་ཕྱིར། འདོད་མི་ནུས་ཏེ། ཁྱོད་བར་དོའི་སེམས་ཅན་ཡིན་པའི་ཕྱིར། གཉིས་པ་
ལྟར་ན། མིའི་བར་དོའི་ཚེ་དེ་མིར་སྐྱེས་པའི་ཚེ་མ་ཡིན་པར་ཐལ། དེས་དེ་གོ་མི་ཆོད་
པའི་ཕྱིར། འདོད་ན། མིའི་བར་དོའི་ཚེ་དེ་མིའི་ཚེ་ལས་ཚེ་གཞན་དུ་འདྲེན་རིགས་
པར་ཐལ། འདོད་པའི་ཕྱིར་ཟེར་ན། འདིར་མ་ཁྱབ་བོ། ། །
ས་མཚུངས་པའི་རྣམ་གཞག་བཤད་པ། །
བརྒྱད་པ་ས་མཚུངས་པའི་རྣམ་གཞག་དཔྱད་པ་ལ། དགག་གཞག་གཉིས་ལས།
དང་པོ་ནི། མཁས་པ་ཁ་ཅིག །མ་རིག་པ་དང་རྣམ་ཤེས་གཉིས་ལས་གང་དུ་བསགས་
པའི་བསགས་སར་གཏོགས་ཏེ། མ་རིག་པ་དེ་ཉོན་ཡིད་འཁོར་གྱི་མ་རིག་པ་དང་རྣམ་
ཤེས་དེ་ཀུན་གཞིའི་རྣམ་ཤེས་ལ་བྱེད་རིགས་པ་གང་ཞིག །ཉོན་ཡིད་དང་ཀུན་གཞིའི་
རྣམ་ཤེས་གཉིས་རྟེན་གང་དུ་སྐྱེ་བའི་སྐྱེ་སར་གཏོགས་པའི་ཕྱིར། སུམ་ཅུ་པ་ལས། གང་
དུ་སྐྱེས་པ་དེའི་འོ། །ཞེས་གསུངས་པའི་ཕྱིར། འདུ་བྱེད་གང་དུ་སྐྱེ་འགྱུར་གྱི་སར་
གཏོགས་ཏེ། ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་འཕེན་པ་མེད་པའི་ཕྱིར།
- 161 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
འབྲས་དུས་ཀྱི་རྣམ་ཤེས་སོགས་འབྲས་བུའི་རྟེན་འབྲེལ་རྣམས། གང་དུ་སྐྱེ་འགྱུར་གྱི་
སར་གཏོགས་ཏེ། འདུ་བྱེད་དེ་གང་དུ་སྐྱེ་འགྱུར་གྱི་སར་གཏོགས་པ་གང་ཞིག་ས་གཞན་
གྱི་ལས་ཀྱིས་ས་གཞན་གྱི་རྣམ་སྨིན་འཕེན་པ་མེད་པའི་ཕྱིར། སྲེད་ལེན་སྲིད་པ་གསུམ་པོ་
དེ་གང་གི་སར་གཏོགས་ཤེ་ན། འདི་ལ་དོན་གསལ་རྣམ་བཤད་པ་ན་རེ། སྐྱེ་བའི་ས་པ་
གང་ཡིན་པ། མངོན་པར་འགྲུབ་པར་བྱེད་པའི་ཉོན་མོངས་ཡང་ངེས་པར་དེའི་ས་པ་ཁོ་
ན་ཡིན་ནོ། །ཞེས་གསུངས་པས། སྲེད་ལེན་གཉིས་གང་དུ་སྐྱེ་འགྱུར་གྱི་སར་གཏོགས་
པར་བཤད་ཅེས་གསུངས་(༣༧བ)པ་འདི་འོག་ས་ནས་གོང་ས་ལ་སྐྱེ་བ་ལ་འགྲིག་ཀྱང་།
གོང་ས་ནས་འོག་སར་སྐྱེ་བ་ལ་མི་འགྲིག་སྟེ། བསམ་གཏན་དང་པོ་ནས་འདོད་པར་སྐྱེ་
བ་དེའི་ཚེ་ན། སྲེད་ལེན་གཉིས་པོ་དེ་འདོད་པའི་སར་གཏོགས་པ་མ་ཡིན་ཏེ། བསམ་
གཏན་དང་པོའི་སར་གཏོགས་པ་ཡིན་པའི་ཕྱིར། དེའི་ཚེ་ན་སྲེད་ལེན་གཉིས་པོ་དེ་
འདོད་པའི་སར་གཏོགས་མ་ཡིན་ཏེ། བསམ་གཏན་དང་པོའི་རྟེན་ལ་འདོད་པའི་ཉོན་
མོངས་མེད་པའི་ཕྱིར་ཏེ། གོང་སའི་རྟེན་ལ་འོག་སའི་ཉོན་མོངས་མེད་པ་ཆོས་མངོན་
པའི་སྤྱི་སྐད་ཡིན་པའི་ཕྱིར། ཞེས་གསུངས། རེ་ཤིག་ཉོན་ཡིད་ཡོད་པར་ཐལ། དམ་
བཅའ་འཐད་པའི་ཕྱིར། འདོད་ན། ཆོས་ཉིད་ལ་རྩེ་གཅིག་དུ་མཉམ་པར་གཞག་
པའི་ཐེག་ཆེན་གྱི་སྦྱོར་ལམ་ཆོས་མཆོག་འབྲིང་ལ་གནས་པའི་སེམས་དཔའི་རྒྱུད་ལ་
ཉོན་ཡིད་ཡོད་པར་ཐལ། ཉོན་ཡིད་ཡོད་པ་གང་ཞིག །ཉོན་ཡིད་དེ་གནས་སྐབས་
གསུམ་མ་གཏོགས་པའི་འཁོར་བའི་གནས་སྐབས་ཐམས་ཅད་དུ་འབྱུང་བར་ཆོས་མངོན་
པ་ལས་བཤད་པའི་ཕྱིར། འདོད་མི་ནུས་ཏེ། དེའི་རྒྱུད་ལ་བདེན་འཛིན་མེད་པའི་ཕྱིར།
འགྲེལ་པ་དོན་གསལ་ལས། རྣམ་པ་ནི་རྣམ་པར་རྟོག་པ་ཐམས་ཅད་མི་འཐད་པས།
ཞེས་གསུངས་པའི་ཕྱིར། གཞན་ཡང་། འཇིག་ལྟ་མ་རིག་པ་མ་ཡིན་པར་ཐལ། ཉོན་
ཡིད་ཡོད་པའི་ཕྱིར། རྟགས་ཁས། འདོད་ན། བཀག་ཟིན། གཞན་ཡང་། ས་གཞན་གྱི་
- 162 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
ལས་ཀྱིས་ས་གཞན་གྱི་རྣམ་སྨིན་འགྲུབ་པ་ཡོད་པར་ཐལ། ས་གཞན་གྱི་ཉོན་མོངས་
པས་ས་གཞན་གྱི་རྣམ་སྨིན་འགྲུབ་པ་ཡོད་པའི་ཕྱིར་ཏེ། བསམ་གཏན་དང་པོ་ནས་
འདོད་པར་སྐྱེ་བ་དེའི་ཚེ་ན་སྲེད་ལེན་གཉིས་པོ་དེ་བསམ་གཏན་དང་པོའི་སར་གཏོགས་
པའི་ཕྱིར། རྟགས་ཁས། འདོད་ན། ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་
འཕེན་པ་ཡོད་པར་ཐལ་ལོ། །རྟགས་གསལ་ཁས། །
གཞན་ཡང་། བསམ་གཏན་དང་པོའི་རྟེན་ལ་འདོད་པའི་ཉོན་མོངས་ཡོད་པར་
ཐལ། བསམ་གཏན་དང་པོ་ནས་འདོད་པར་འཆི་འཕོ་ཁ་མའི་གང་ཟག་གི་རྒྱུད་ལ་
འདོད་པའི་ཉོན་མོངས་ཡོད་པའི་ཕྱིར་ཏེ། བསམ་གཏན་དང་པོ་ནས་དམྱལ་བར་འཆི་
འཕོ་ཁ་མའི་གང་ཟག་གི་རྒྱུད་ལ་སྐྱེས་པའི་འདོད་ཉོན་ཡོད་པའི་ཕྱིར་ཏེ། དེའི་རྒྱུད་
(༣༨ན)ལ་མི་དགེ་བའི་ལས་ཡོད་པའི་ཕྱིར། ཁྱབ་སྟེ། མི་དགེ་བའི་ལས་ཡིན་ན་འདོད་
པའི་མི་དགེ་བའི་ལས་ཡིན་དགོས་པའི་ཕྱིར་ཏེ། ཁམས་གོང་མའི་སས་བསྡུས་ཀྱི་མི་
དགེ་བའི་ལས་མེད་པའི་ཕྱིར། གོང་གི་རྟགས་མ་གྲུབ་ན། དེའི་རྒྱུད་ལ་མི་དགེ་བའི་
ལས་ཡོད་པར་ཐལ། དེའི་རྒྱུད་ལ་དམྱལ་བའི་རྣམ་སྨིན་འགྲུབ་བྱེད་ཀྱི་ལས་ཡོད་པའི་
ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་རྒྱུད་ལ་དམྱལ་བའི་རྣམ་སྨིན་འགྲུབ་བྱེད་ཀྱི་
ལས་ཡོད་པར་ཐལ། ཁྱོད་ལས་ཉོན་གྱི་དབང་གིས་དམྱལ་བར་འཆི་འཕོ་ཁ་མའི་གང་
ཟག་ཡིན་པའི་ཕྱིར། །
བྱས་པ་ལ་ཁོ་ན་རེ། བསམ་གཏན་དང་པོ་ནས་འདོད་པར་འཆི་འཕོ་ཁ་མའི་གང་
ཟག་གི་རྒྱུད་ལ་འདོད་པའི་ཉོན་མོངས་མེད་པར་ཐལ། བསམ་གཏན་དང་པོ་ནས་
འདོད་པར་སྐྱེས་མ་ཐག་པའི་གང་ཟག་དེ་སྔར་འདོད་ཉོན་དང་མི་ལྡན་པ་ལས། ཕྱིས་
འདོད་ཉོན་གསར་དུ་རྙེད་པ་ཡིན་པའི་ཕྱིར་ཏེ། མཛོད་ལས། ཁམས་གསུམ་པ་ཡི་ཉོན་
མོངས་ཅན། །དྲུག་དང་དྲུག་དང་གཉིས་རྙེད་དོ། །ཞེས་གསུངས་པའི་ཕྱིར། ཟེར་ན་མ་
- 163 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཁྱབ་བོ། །
ཡང་ཁོ་ན་རེ། བསམ་གཏན་དང་པོ་ནས་འདོད་པར་འཆི་འཕོ་ཁ་མའི་གང་ཟག་
དེའི་རྒྱུད་ལ་འདོད་པའི་སས་བསྡུས་ཀྱི་འདོད་ཆགས་ཡོད་པར་ཐལ། དེའི་རྒྱུད་ལ་འདོད་
པའི་ཉོན་མོངས་ཡོད་པའི་ཕྱིར། རྟགས་ཁས། འདོད་ན། དེ་ཆོས་ཅན། ཁྱོད་ཀྱི་རྒྱུད་ལ་
དེ་མེད་པར་ཐལ། ཁྱོད་འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་པའི་
ཕྱིར་ཏེ། ཁྱོད་བསམ་གཏན་གྱི་དངོས་གཞི་ཐོབ་པའི་གང་ཟག་ཡིན་པའི་ཕྱིར་ཏེ། ཁྱོད་
བསམ་གཏན་དང་པོའི་གང་ཟག་ཡིན་པའི་ཕྱིར་ཟེར་ན། དམན་ལམ་སྔོན་དུ་མ་སོང་
བའི་བྱང་འཕགས་ཆོས་ཅན། ཁྱོད་ཀྱི་རྒྱུད་ལ་འདོད་པའི་སས་བསྡུས་ཀྱི་འདོད་ཆགས་
མེད་པར་ཐལ། ཁྱོད་བསམ་གཏན་གྱི་དངོས་གཞི་ཐོབ་པའི་གང་ཟག་ཡིན་པའི་ཕྱིར།
ཁྱབ་པ་ཁས། འདོད་མི་ནུས་ཏེ། ཁྱོད་རང་རྒྱུད་ཀྱི་འདོད་ཉོན་གཞན་དོན་བྱེད་པའི་ཡན་
ལག་ཏུ་སྒྱུར་བར་བྱེད་པའི་རྒྱལ་སྲས་འཕགས་པ་ཡིན་པའི་ཕྱིར། །
ཡང་ཁ་ཅིག །མ་རིག་པ་མ་གཏོགས་ཡན་ལག་ལྷག་མ་རྣམས་ས་མཚུངས་ཏེ། དེ་
རྣམས་གང་དུ་སྐྱེ་འགྱུར་གྱི་སར་གཏོགས་པའི་ཕྱིར། མ་(༣༨བ)རིག་པ་ལ་མུ་བཞི་ཡོད་
དེ། སྐྱེ་ས་ཁོ་ནར་གཏོགས་པ། འཆི་ས་ཁོ་ནར་གཏོགས་པ། སྐྱེ་འཆི་གཉིས་ཀའི་སར་
གཏོགས་པ། སྐྱེ་འཆི་གཉིས་ཀ་མ་ཡིན་པའི་སར་གཏོགས་པ་དང་བཞི། དང་པོ་ནི།
བསམ་གཏན་དང་པོ་སོགས་གང་ཡང་རུང་བ་ནས། འདོད་པར་སྐྱེ་བ་དེའི་ཚེ་ན་མ་རིག་
པ་དེ་སྐྱེ་ས་ཁོ་ནར་གཏོགས་ཏེ། དེ་འདོད་པའི་སར་གཏོགས་པའི་ཕྱིར། འདོད་པ་ནས་
བསམ་གཏན་དང་པོར་སྐྱེ་བ་དེའི་ཚེ་ན་མ་རིག་པ་དེ་འཆི་ས་ཁོ་ནར་གཏོགས་ཏེ། དེ་
འདོད་པའི་སར་གཏོགས་པའི་ཕྱིར། འདོད་པ་ནས། འདོད་པར་སྐྱེ་བ་དེའི་ཚེ་ན་མ་
རིག་པ་དེ་སྐྱེ་འཆི་གཉིས་ཀའི་སར་གཏོགས་ཏེ། དེ་འདོད་པའི་སར་གཏོགས་པའི་ཕྱིར།
འདོད་པ་ནས་བསམ་གཏན་གཉིས་པར་སྐྱེ་བ་དེའི་ཚེ་མ་རིག་པ་དེ་སྐྱེ་འཆི་གཉིས་ཀ་མ་
- 164 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
ཡིན་པའི་སར་གཏོགས་ཏེ། དེ་འདོད་པའི་སར་ཡང་མ་གཏོགས། བསམ་གཏན་གཉིས་
པའི་སར་ཡང་མ་གཏོགས་པའི་ཕྱིར་ཏེ། དེ་བསམ་གཏན་དང་པོའི་སར་གཏོགས་པའི་
ཕྱིར་ཟེར་ན། འདོད་པ་ནས་འདོད་པར་སྐྱེ་བ་དེའི་ཚེ་ན་མ་རིག་པ་ཡིན་ན་སྐྱེ་འཆི་
གཉིས་ཀའི་སར་གཏོགས་པས་ཁྱབ་པར་ཐལ། དེའི་ཚེ་ན་མ་རིག་པ་དེ་སྐྱེ་འཆི་གཉིས་
ཀའི་སར་གཏོགས་པའི་ཕྱིར། རྟགས་ཁས། འདོད་ན། དུད་འགྲོ་ནས་འདོད་ལྷར་སྐྱེ་བ་
དེའི་ཚེ་ན་མ་རིག་པ་དེ་སྐྱེ་འཆི་གཉིས་ཀའི་སར་གཏོགས་པར་ཐལ། འདོད་པའི་ཕྱིར།
འདོད་ན། དེའི་ཚེ་ན་མ་རིག་པ་དེ་དུད་འགྲོའི་མ་རིག་པ་ཡིན་པར་ཐལ། དེ་འཆི་སར་
གཏོགས་པའི་ཕྱིར། འདོད་ན། དེ་འདོད་ལྷའི་མ་རིག་པ་ཡིན་པར་ཐལ། དེ་སྐྱེ་སར་
གཏོགས་པའི་ཕྱིར། རྟགས་ཁས། འདོད་ན། དེ་ཆོས་ཅན། ཁྱོད་འདོད་ལྷའི་མ་རིག་པ་
མ་ཡིན་པར་ཐལ། ཁྱོད་དུད་འགྲོའི་མ་རིག་པ་ཡིན་པའི་ཕྱིར། རྟགས་གསལ་ཁས།
ཡང་ཁ་ཅིག །མ་རིག་པ་དང་རྣམ་ཤེས་གཉིས་ལས་གང་དུ་བསགས་པའི་སར་གཏོགས།
ལྷག་མ་རྣམས་གང་དུ་སྐྱེ་འགྱུར་གྱི་སར་གཏོགས་ཞེས་ཟེར་ན། འོ་ན་བསམ་གཏན་དང་
པོའི་དངོས་གཞིའི་སྙོམས་འཇུག་མ་ཐོབ་པར་བསམ་གཏན་གཉིས་པའི་ཉེར་བསྡོགས་
སྒོམ་པ་ཅིག་ཡོད་པར་ཐལ། བསམ་གཏན་དང་པོའི་དངོས་གཞི་མ་ཐོབ་པར་བསམ་
གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་གསར་དུ་གསོག་པ་ཡོད་པའི་ཕྱིར་ཏེ།
འདོད་པ་ལ་འདོད་ཆགས་(༣༩ན)དང་མ་བྲལ་བར་བསམ་གཏན་གཉིས་པའི་རྣམ་སྨིན་
འཕེན་བྱེད་ཀྱི་ལས་གསར་དུ་གསོག་པ་ཡོད་པའི་ཕྱིར་ཏེ། བསམ་གཏན་གཉིས་པའི་
རྣམ་སྨིན་འཕེན་བྱེད་ཀྱི་ལས་གསོག་བཞིན་པའི་འདོད་པའི་རྟེན་ཅན་གྱི་གང་ཟག་དེ་
འདོད་ཆགས་དང་མ་བྲལ་བ་ཡིན་པའི་ཕྱིར་ཏེ། དེའི་རྒྱུད་ལ་འདོད་ཉོན་མངོན་གྱུར་དུ་
ཡོད་པའི་ཕྱིར་ཏེ། འདོད་པའི་རྟེན་ཅན་གྱི་གང་ཟག་གི་རྒྱུད་ཀྱི་བསམ་གཏན་གཉིས་
པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་དེ་འདོད་པའི་སས་
- 165 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བསྡུས་ཡིན་པའི་ཕྱིར།
གཉིས་པ་རང་ལུགས་ནི། ས་དགུ་གང་ནས་ས་དགུར་སྐྱེ་བ་བརྒྱད་ཅུ་རྩ་གཅིག་
ལས། ས་དགུ་པོ་གང་རུང་བ་ནས་འདོད་པར་སྐྱེ་བ་དེའི་ཚེ་ན་ཡན་ལག་བཅུ་གཉིས་
པོ་ཐམས་ཅད་ས་མཚུངས་ཏེ། དེ་ཐམས་ཅད་འདོད་པའི་སས་བསྡུས་ཡིན་པའི་ཕྱིར། ས་
དགུ་པོ་གང་ཡང་རུང་བ་ནས་བསམ་གཏན་དང་པོར་སྐྱེ་བ་དེའི་ཚེ་ན་མ་རིག་པ་མ་གཏོགས་
ལྷག་མ་གཞན་རྣམས་ས་མཚུངས་ཏེ། དེ་རྣམས་བསམ་གཏན་དང་པོའི་སས་བསྡུས་
ཡིན་པའི་ཕྱིར། མ་རིག་པ་མི་མཚུངས་ཏེ། དེའི་ཚེ་ན་མ་རིག་པ་འདོད་པའི་སས་བསྡུས་
ཡིན་པའི་ཕྱིར། ས་དགུ་པོ་གང་ཡང་རུང་བ་ནས་བསམ་གཏན་གཉིས་པར་སྐྱེ་བ་དེ་ཚེ་
ན་མ་རིག་པ་མ་གཏོགས་ཡན་ལག་ལྷག་མ་གཞན་རྣམས་ས་མཚུངས་ཏེ། དེ་རྣམས་
བསམ་གཏན་གཉིས་པའི་སས་བསྡུས་པའི་ཕྱིར། མ་རིག་པ་མི་མཚུངས་ཏེ། དེའི་ཚེ་མ་
རིག་པ་བསམ་གཏན་དང་པོའི་སས་བསྡུས་པའི་ཕྱིར། ས་དགུ་པོ་གང་ཡང་རུང་བ་ནས་
སྲིད་རྩེར་སྐྱེ་བ་དེའི་ཚེ་ན་མ་རིག་པ་མ་གཏོགས་ཡན་ལག་ལྷག་མ་གཞན་རྣམས་ས་
མཚུངས་ཏེ། དེ་རྣམས་སྲིད་རྩེའི་སས་བསྡུས་ཡིན་པའི་ཕྱིར། མ་རིག་པ་མི་མཚུངས་ཏེ།
དེའི་ཚེ་ན་མ་རིག་པ་ཅི་ཡང་མེད་ཀྱི་སས་བསྡུས་པའི་ཕྱིར། དེས་བར་པ་རྣམས་རིགས་
འགྲེའོ། །དེའི་སྒྲུབ་བྱེད་ནི། ས་དགུ་པོ་གང་ཡང་རུང་བ་ནས། འདོད་པར་སྐྱེ་བ་དེའི་ཚེ་
ན་འདུ་བྱེད་ཀྱི་རྟེན་འབྲེལ་དེ་འདོད་པའི་སས་བསྡུས་ཡིན་ཏེ། དེའི་ཚེ་འདུ་བྱེད་ཀྱི་རྟེན་
འབྲེལ་དེ་འདོད་པའི་རྣམ་སྨིན་འཕེན་བྱེད་ཀྱི་ལས་ཡིན་པ་གང་ཞིག །ས་གཞན་གྱི་ལས་
ཀྱིས་ས་གཞན་གྱི་རྣམ་སྨིན་འཕེན་པ་མེད་པའི་ཕྱིར། དེའི་ཚེ་ན་རྣམ་ཤེས་ཀྱི་རྟེན་འབྲེལ་
དེ་འདོད་པའི་སས་བསྡུས་ཡིན་ཏེ། དེ་འདོད་པའི་རྣམ་སྨིན་འཕེན་བྱེད་ཀྱི་(༣༩བ)ལས་
ཀྱི་བག་ཆགས་བསྒོས་མ་ཐག་པའི་གཙོ་བོའི་རྣམ་རིག་ཡིན་པའི་ཕྱིར། དེའི་ཚེ་ན་མིང་
གཟུགས་ནས་ཚོར་བའི་བར་གྱི་རྟེན་འབྲེལ་རྣམས་འདོད་པའི་སས་བསྡུས་ཡིན་ཏེ། དེ་
- 166 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
རྣམས་འདོད་པའི་རྣམ་སྨིན་འཕེན་བྱེད་ཀྱི་ལས་ཀྱིས་འཕངས་འབྲས་ཡིན་པ་གང་ཞིག །
ས་གཞན་གྱི་ལས་ཀྱི་ས་གཞན་གྱི་རྣམ་སྨིན་འཕེན་པ་མེད་པའི་ཕྱིར། དེའི་ཚེ་ན་སྲེད་
ལེན་གྱི་རྟེན་འབྲེལ་གཉིས་པོ་དེ་འདོད་པའི་སས་བསྡུས་ཡིན་ཏེ། འདོད་པའི་རྣམ་སྨིན་
འགྲུབ་བྱེད་ཀྱི་ལས་ལ་གསོས་འདེབས་བྱེད་ཀྱི་ཉོན་མོངས་གང་ཞིག །ས་གཞན་གྱི་
ཉོན་མོངས་པས་ས་གཞན་གྱི་རྣམ་སྨིན་འགྲུབ་བྱེད་ཀྱི་ལས་ལ་གསོས་འདེབས་པ་མེད་
པའི་ཕྱིར། དེའི་ཚེ་ན་སྲིད་པའི་རྟེན་འབྲེལ་དེ་འདོད་པའི་སས་བསྡུས་ཡིན་ཏེ། དེ་འདོད་
པའི་རྣམ་སྨིན་འགྲུབ་བྱེད་ཀྱི་ལས་ཡིན་པ་གང་ཞིག །ས་གཞན་གྱི་ལས་ཀྱིས་ས་གཞན་
གྱི་རྣམ་སྨིན་འགྲུབ་པ་མེད་པའི་ཕྱིར། དེའི་ཚེ་ན་སྐྱེ་བའི་རྟེན་འབྲེལ་དང་རྒ་ཤིའི་རྟེན་
འབྲེལ་གཉིས་པོ་དེ་འདོད་པའི་སས་བསྡུས་ཡིན་ཏེ། དེ་གཉིས་པོ་དེ་འདོད་པའི་རྣམ་
སྨིན་འགྲུབ་བྱེད་ཀྱི་ལས་ཀྱི་གྲུབ་འབྲས་ཡིན་པའི་ཕྱིར། ས་དགུ་པོ་གང་ཡང་རུང་བ་
ནས་འདོད་པར་སྐྱེ་བ་དེའི་ཚེ་ན་མ་རིག་པ་འདོད་པའི་སས་བསྡུས་ཡིན་པའི་དོན་ལ།
ཁ་ཅིག །ས་དགུ་པོ་གང་ཡང་རུང་བ་ནས་འདོད་པར་སྐྱེ་བ་དེའི་ཚེ་ན་མ་རིག་པ་འདོད་
པའི་སས་བསྡུས་ཡིན་པར་ཐལ། འདོད་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་
དུ་གྱུར་པའི་ཉོན་མོངས་ཅན་གྱི་མ་རིག་པ་འདོད་པའི་སས་བསྡུས་པའི་ཕྱིར། མ་གྲུབ་ན།
དེར་ཐལ། དེ་འདོད་པའི་སས་བསྡུས་དང་བསམ་གཏན་དང་པོའི་སས་བསྡུས་གང་རུང་
གང་ཞིག །ཕྱི་མ་མ་ཡིན་པའི་ཕྱིར། ཕྱི་མ་མ་གྲུབ་ན། དེར་ཐལ། འདོད་པ་ལ་འདོད་
ཆགས་དང་མ་བྲལ་བའི་གང་ཟག་གི་རྟེན་ལ་འདོད་པའི་རྣམ་སྨིན་འཕེན་བྱེད་ཀྱི་ལས་
གསོག་དགོས་པ་གང་ཞིག །འདོད་པ་ལ་འདོད་ཆགས་དང་མ་བྲལ་བའི་གང་ཟག་གི་
རྒྱུད་ལ་བསམ་གཏན་དང་པོ་ཡན་ཆད་ཀྱི་སས་བསྡུས་ཀྱི་ཉོན་མོངས་མེད་པའི་ཕྱིར།
དང་པོ་དེར་ཐལ། དེའི་རྟེན་ལ་ངན་སོང་གི་རྣམ་སྨིན་འཕེན་བྱེད་ཀྱི་ལས་གསོག་དགོས་
པ་གང་ཞིག །རྒྱུ་མཚན་མཚུངས་པའི་ཕྱིར། དང་པོ་དེར་ཐལ། འདོད་པ་ལ་འདོད་ཆགས་
- 167 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དང་བྲལ་བའི་(༤༠ན)གང་ཟག་གི་རྟེན་ལ་ངན་སོང་བའི་རྣམ་སྨིན་འཕེན་བྱེད་ཀྱི་ལས་
གསོག་པ་མེད་པའི་ཕྱིར་ཏེ། དེའི་རྒྱུད་ལ་ངན་སོང་བའི་རྣམ་སྨིན་འཕེན་བྱེད་ཀྱི་ལས་
མེད་པའི་ཕྱིར་ཏེ། དེའི་རྒྱུད་ལ་བསོད་ནམས་མ་ཡིན་པའི་ལས་མེད་པའི་ཕྱིར་ཏེ། དེའི་
རྒྱུད་ལ་མི་དགེ་བའི་ལས་མེད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་རྒྱུད་ལ་དེ་
མེད་པར་ཐལ། ཁྱོད་ཀྱི་རྒྱུད་ལ་མི་དགེ་བའི་སེམས་མེད་པའི་ཕྱིར། ཁྱབ་སྟེ། མི་དགེ་
བའི་སེམས་ཡིན་ན། རང་གི་འཁོར་དུ་བྱུང་བའི་མི་དགེ་བའི་ལས་ཡོད་དགོས་པའི་ཕྱིར།
རྩ་རྟགས་གྲུབ་སྟེ། ཁྱོད་ཀྱི་རྒྱུད་ལ་འདོད་པའི་མི་དགེ་བའི་སེམས་མེད་པའི་ཕྱིར། ཁྱབ་
སྟེ། མི་དགེ་བའི་སེམས་ཡིན་ན་འདོད་པའི་མི་དགེ་བའི་སེམས་ཡིན་དགོས་པའི་ཕྱིར་ཏེ།
ཁམས་གོང་མའི་སས་བསྡུས་ཀྱི་མི་དགེ་བའི་སེམས་མེད་པའི་ཕྱིར་ཏེ། དེའི་སས་
བསྡུས་ཀྱི་མི་དགེ་བའི་ལས་མེད་པའི་ཕྱིར། གོང་གི་རྟགས་གྲུབ་སྟེ། ཁྱོད་ཀྱི་རྒྱུད་ལ་
འདོད་པའི་ཉོན་མོངས་མེད་པའི་ཕྱིར་ཏེ། ཁྱོད་འདོད་པ་ལ་འདོད་ཆགས་དང་བྲལ་བའི་
གང་ཟག་ཡིན་པའི་ཕྱིར། རྩ་བའི་རྟགས་གཉིས་པ་གྲུབ་སྟེ། དེའི་རྒྱུད་ལ་བསམ་གཏན་
དང་པོའི་སས་བསྡུས་ཀྱི་ཉོན་མོངས་མེད་པའི་ཕྱིར་ཏེ། དེའི་རྒྱུད་ལ་བསམ་གཏན་དང་
པོའི་དངོས་གཞིའི་སས་བསྡུས་ཀྱི་ཉོན་མོངས་མེད་པའི་ཕྱིར། ཁྱབ་སྟེ། བསམ་གཏན་
དང་པོའི་སས་བསྡུས་ཀྱི་ཉོན་མོངས་ཡིན་ན། བསམ་གཏན་དང་པོའི་དངོས་གཞིའི་
སས་བསྡུས་ཀྱི་ཉོན་མོངས་ཡིན་དགོས་པའི་ཕྱིར་ཏེ། བསམ་གཏན་དང་པོའི་ཉེར་
བསྡོགས་ཀྱི་སས་བསྡུས་ཀྱི་ཉོན་མོངས་མེད་པའི་ཕྱིར་ཏེ། ཉེར་བསྡོགས་ཉོན་མོངས་
ཅན་མེད་པའི་ཕྱིར། གོང་གི་རྟགས་མ་གྲུབ་ན། དེའི་རྒྱུད་ལ་བསམ་གཏན་དང་པོའི་
དངོས་གཞིའི་སས་བསྡུས་ཀྱི་ཉོན་མོངས་པ་མེད་པར་ཐལ། དེའི་རྒྱུད་ལ་བསམ་གཏན་
དང་པོའི་དངོས་གཞིའི་སས་བསྡུས་ཀྱི་སེམས་མེད་པའི་ཕྱིར། ཁྱབ་སྟེ། དེའི་སས་
བསྡུས་པའི་ཉོན་མོངས་ཡིན་ན་རང་དང་མཚུངས་ལྡན་གྱི་དེའི་སས་བསྡུས་ཀྱི་སེམས་
- 168 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
ཀྱི་འཁོར་དུ་བྱུང་བས་ཁྱབ་པའི་ཕྱིར་ཏེ། དེ་ཡིན་ན་དེའི་སས་བསྡུས་ཀྱི་སེམས་བྱུང་ཡིན་
དགོས་པའི་ཕྱིར་ཏེ། ཉོན་མོངས་ཡིན་ན་སེམས་བྱུང་ཡིན་དགོས་པའི་ཕྱིར། གོང་གི་
རྟགས་མ་གྲུབ་ན། དེའི་རྒྱུད་ལ་བསམ་གཏན་དང་(༤༠བ)པོའི་དངོས་གཞིའི་སས་
བསྡུས་པའི་སེམས་མེད་པར་ཐལ། དེ་ཐོབ་ལ་མ་ཉམས་པའི་གང་ཟག་ཡིན་ན་འདོད་
པ་ལ་འདོད་ཆགས་དང་བྲལ་བའི་གང་ཟག་ཡིན་དགོས་པའི་ཕྱིར། དེ་བཞིན་དུ་ས་དགུ་
པོ་གང་ཡང་རུང་བ་ནས་བསམ་གཏན་དང་པོར་སྐྱེ་བ་དེའི་ཚེ་ན་མ་རིག་པ་འདོད་པའི་
སས་བསྡུས་ཡིན་ཏེ། བསམ་གཏན་དང་པོའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་
དུ་གྱུར་པའི་ཉོན་མོངས་ཅན་གྱི་མ་རིག་པ་དེ་འདོད་པའི་སས་བསྡུས་ཡིན་པའི་ཕྱིར་ཏེ།
བསམ་གཏན་དང་པོའི་ཉེར་བསྡོགས་ཀྱི་སས་བསྡུས་པའི་འཇིག་རྟེན་པའི་བར་ཆད་
མེད་ལམ་གྱི་ཀུན་སློང་དུ་གྱུར་པའི་ཉོན་མོངས་ཅན་གྱི་མ་རིག་པ་དེ། འདོད་པའི་སས་
བསྡུས་གང་ཞིག །བསམ་གཏན་དང་པོའི་རྣམ་སྨིན་འཕེན་བྱེད་ཀྱི་ལས་ཡིན་ན་དེའི་
ཉེར་བསྡོགས་ཀྱི་སས་བསྡུས་པའི་འཇིག་རྟེན་པའི་བར་ཆད་མེད་ལམ་འཁོར་དང་བཅས་
པའི་སས་བསྡུས་པས་ཁྱབ་པའི་ཕྱིར། དང་པོ་དེར་ཐལ། དེ་འདོད་པའི་སས་བསྡུས་
དང༌། བསམ་གཏན་དང་པོའི་སས་བསྡུས་གང་རུང་གང་ཞིག །དེ་བསམ་གཏན་དང་
པོའི་ སས་བསྡུས་ མ་ ཡིན་ པའི་ ཕྱིར། དེར་ཐལ། དེ་དེའི་ཉེར་བསྡོགས་ཀྱི་སས་བསྡུས་
ཀྱང་མ་ཡིན། དེ་དེའི་དངོས་གཞིའི་སས་བསྡུས་ཀྱང་མ་ཡིན་པའི་ཕྱིར། དང་པོ་གྲུབ་
སྟེ། དེའི་ཉེར་བསྡོགས་ཀྱི་སས་བསྡུས་ཀྱི་ཉོན་མོངས་མེད་པའི་ཕྱིར། གཉིས་པ་གྲུབ་སྟེ།
བསམ་གཏན་གྱི་དངོས་གཞི་ཐོབ་པའི་གང་ཟག་གི་རྒྱུད་ལ་མེད་པའི་ཕྱིར་ཏེ། དེ་འདྲའི་
གང་ཟག་གིས་བསམ་གཏན་དང་པོའི་ཉེར་བསྡོགས་སྒོམ་པ་མེད་པའི་ཕྱིར། དེས་དེ་
སྒོམ་པ་ལ་དགོས་པ་མེད་པའི་ཕྱིར། །
གཞན་ཡང་། བསམ་གཏན་དང་པོའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་
- 169 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གྱུར་པའི་ཉོན་མོངས་ཅན་གྱི་མ་རིག་པ་དེ་འདོད་པའི་སས་བསྡུས་ཡིན་པར་ཐལ། བསམ་
གཏན་དང་པོའི་ཉེར་བསྡོགས་སྐད་ཅིག་དང་པོའི་ཀུན་སློང་དུ་གྱུར་པའི་ཉོན་མོངས་ཅན་
གྱི་མ་རིག་པ་དེ་འདོད་པའི་སས་བསྡུས་ཡིན་པའི་ཕྱིར་ཏེ། དེ་དེ་དང་བསམ་གཏན་དང་
པོའི་སས་བསྡུས་གང་རུང་གང་ཞིག །ཕྱི་མ་མ་ཡིན་པའི་ཕྱིར། མ་གྲུབ་ན། དེར་ཐལ།
བསམ་གཏན་དང་པོའི་ཉེར་བསྡོགས་སྐད་ཅིག་དང་པོའི་ཀུན་སློང་ལ་གནས་བཞིན་པའི་
གང་ཟག་ཡིན་ན་བསམ་གཏན་དང་པོའི་ཉེར་བསྡོགས་སྐད་ཅིག་དང་པོ་ཙམ་ཡང་མ་ཐོབ་
པའི་གང་ཟག་ཡིན་དགོས། དེ་སྐད་ཅིག་དང་པོ་ཙམ་ཡང་མ་ཐོབ་(༤༡ན)པའི་གང་ཟག་
གི་རྒྱུད་ལ་བསམ་གཏན་དང་པོའི་སས་བསྡུས་ཀྱི་ཉོན་མོངས་མེད་པའི་ཕྱིར། མ་གྲུབ་ན།
དེ་ཆོས་ཅན། ཁྱོད་ཀྱི་རྒྱུད་ལ་དེ་མེད་པར་ཐལ། ཁྱོད་ཀྱི་རྒྱུད་ལ་དེ་འདྲའི་ཤེས་པ་མེད་
པའི་ཕྱིར་ཏེ། ཁྱོད་བསམ་གཏན་དང་པོའི་ཉེར་བསྡོགས་སྐད་ཅིག་དང་པོ་ཙམ་ཡང་
མ་ཐོབ་པའི་གང་ཟག་ཡིན་པའི་ཕྱིར། ས་དགུ་པོ་གང་ཡང་རུང་བ་ནས་བསམ་གཏན་
གཉིས་པར་སྐྱེ་བ་དེའི་ཚེ་ན་མ་རིག་པ་བསམ་གཏན་དང་པོའི་སས་བསྡུས་ཡིན་ཏེ།
བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་ཉོན་
མོངས་ཅན་གྱི་མ་རིག་པ་དེ་བསམ་གཏན་དང་པོའི་སས་བསྡུས་ཡིན་པའི་ཕྱིར་ཏེ། དེ་
བསམ་གཏན་དང་པོའི་སས་བསྡུས་དང་། འདོད་པའི་སས་བསྡུས་དང་བསམ་གཏན་
གཉིས་པ་ཡན་ཆད་ཀྱི་སས་བསྡུས་གང་རུང་གང་ཞིག །ཕྱི་མ་རྣམས་མ་ཡིན་པའི་ཕྱིར།
དེ་འདོད་པའི་སས་བསྡུས་མ་ཡིན་ཏེ། བསམ་གཏན་གཉིས་པའི་རྣམ་སྨིན་འཕེན་བྱེད་
ཀྱི་ལས་ཀྱི་ཀུན་སློང་ལ་གནས་བཞིན་པའི་གང་ཟག་གི་རྒྱུད་ལ་འདོད་པའི་ཉོན་མོངས་
མེད་པའི་ཕྱིར་ཏེ། དེ་ཡིན་ན་འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་
དགོས་པའི་ཕྱིར་ཏེ། དེ་ཡིན་ན་བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་
པའི་གང་ཟག་ཡིན་དགོས་པའི་ཕྱིར་ཏེ། དེ་ཐོབ་རྗེས་སུ་བསམ་གཏན་གཉིས་པའི་རྣམ་
- 170 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
སྨིན་འཕེན་བྱེད་ཀྱི་ལས་གསོག་དགོས་པའི་ཕྱིར་ཏེ། དེའི་རྗེས་སུ་བསམ་གཏན་གཉིས་
པའི་ཉེར་བསྡོགས་བསྒོམ་དགོས་པའི་ཕྱིར། དེ་བསམ་གཏན་གཉིས་པ་ཡན་ཆད་ཀྱི་སས་
བསྡུས་པ་མ་ཡིན་ཏེ། དེ་བསམ་གཏན་གཉིས་པའི་སས་བསྡུས་ཀྱང་མ་ཡིན། བསམ་
གཏན་གསུམ་པ་ཡན་ཆད་ཀྱི་སས་བསྡུས་ཀྱང་མ་ཡིན་པའི་ཕྱིར། ཕྱི་མ་སླ། དང་པོ་
དེར་ཐལ། དེ་བསམ་གཏན་གཉིས་པའི་ཉེར་བསྡོགས་ཀྱི་སས་བསྡུས་ཀྱང་མ་ཡིན། དེ་
དེའི་དངོས་གཞིའི་སས་བསྡུས་ཀྱང་མ་ཡིན་པའི་ཕྱིར། དང་པོ་སླ། གཉིས་པ་དེར་ཐལ།
བསམ་གཏན་གཉིས་པའི་དངོས་གཞི་ཐོབ་པའི་གང་ཟག་གིས་བསམ་གཏན་གཉིས་
པའི་རྣམ་སྨིན་འཕེན་བྱེད་ལས་གསོག་པ་མེད་པའི་ཕྱིར་ཏེ། དེས་དེའི་ཉེར་བསྡོགས་
སྒོམ་པ་མེད་པའི་ཕྱིར་ཏེ། དེ་ལྟར་སྒོམ་པ་ལ་དགོས་པ་མེད་པའི་ཕྱིར་ཟེར་ན། དམན་
ལམ་སྔོན་དུ་མ་སོང་བའི་བྱང་(༤༡བ)སེམས་འཕགས་པ་ཆོས་ཅན། འདོད་པ་ལ་འདོད་
ཆགས་དང་བྲལ་བའི་གང་ཟག་ཡིན་པར་ཐལ། བསམ་གཏན་དང་པོའི་དངོས་གཞི་
ཐོབ་ལ་མ་ཉམས་པའི་གང་ཟག་ཡིན་པའི་ཕྱིར། ཁྱབ་པ་ཁས། འདོད་ན། ཁྱོད་ཀྱི་རྒྱུད་
ལ་འདོད་པའི་འདོད་ཆགས་མེད་པར་ཐལ་ལོ། །རྟགས་ཁྱབ་ཁས། འདོད་ན། བཀག་
ཟིན། དམ་བཅའ་དེ་རྣམས་ལ་སྐྱོན་འཕེན་པ་ཁ་ཅིག །བསམ་གཏན་གཉིས་པའི་རྣམ་
སྨིན་འཕེན་བྱེད་ཀྱི་ལས་ཀྱི་ཀུན་སློང་ལ་གནས་བཞིན་པའི་ཕྱི་རོལ་པ་ཆོས་ཅན། ཁྱོད་
འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་པར་ཐལ། བསམ་གཏན་གཉིས་
པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་ལ་གནས་བཞིན་པའི་གང་ཟག་ཡིན་པའི་
ཕྱིར། ཁྱབ་པ་ཁས། རྟགས་གྲུབ་སྟེ། ཆོས་ཅན་དེ་ཡིན་པའི་ཕྱིར་ཏེ། བསམ་གཏན་
གཉིས་པའི་རྣམ་སྨིན་འཕེན་བྱེད་ཀྱི་ལས་གསོག་བཞིན་པའི་ཕྱི་རོལ་པ་ཡོད་པའི་ཕྱིར་
ཏེ། དེར་སྐྱེ་བའི་དེ་ཡོད་པའི་ཕྱིར། གཞན་ཡང་། བསམ་གཏན་དང་པོ་ཉེར་བསྡོགས་
སྐད་ཅིག་དང་པོ་ཙམ་ཡང་མ་ཐོབ་པའི་གང་ཟག་དེ་ཆོས་ཅན། ཁྱོད་ཀྱི་རྒྱུད་ལ་བསམ་
- 171 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གཏན་དང་པོའི་སས་བསྡུས་ཀྱི་ཉོན་མོངས་ཡོད་པར་ཐལ། ཁྱོད་འཆིང་བ་ཀུན་ལྡན་གྱི་
གང་ཟག་ཡིན་པའི་ཕྱིར། གཞན་ཡང་། བསམ་གཏན་དང་པོའི་ཉེར་བསྡོགས་ཀྱི་སས་
བསྡུས་པའི་ཉོན་མོངས་ཡོད་པར་ཐལ། དེས་བསྡུས་པའི་འདོད་ཆགས་ཡོད་པའི་ཕྱིར་
ཏེ། དེས་བསྡུས་པའི་ཤིན་སྦྱངས་ཀྱི་བདེ་བ་ལ་ཆགས་པའི་འདོད་ཆགས་ཡོད་པའི་ཕྱིར།
ཁྱབ་སྟེ། འདོད་པ་ལ་ཆགས་པའི་འདོད་ཆགས་ཡིན་ན་འདོད་པའི་སས་བསྡུས་ཀྱི་
འདོད་ཆགས་ཡིན་དགོས་པའི་ཕྱིར་ཏེ། དེ་ཡིན་ན་འདོད་པའི་འདོད་ཆགས་ཡིན་དགོས་
པའི་ཕྱིར། རྩ་རྟགས་གྲུབ་སྟེ། དེས་བསྡུས་པའི་ཤིན་སྦྱངས་ཀྱི་བདེ་བ་ཁྱད་པར་ཅན་
ཡོད་པའི་ཕྱིར་ཞེས་ཟེར། རང་རེས་གོང་དུ་ས་དགུ་པོ་གང་ཡང་རུང་བ་ནས་སྲིད་རྩེར་
སྐྱེ་བ་དེའི་ཚེ། མ་རིག་པ་མ་གཏོགས་ཡན་ལག་ལྷག་མ་རྣམས་སྲིད་རྩེའི་སས་བསྡུས་
ཡིན་བྱས་པ་ལ་ཁོ་ན་རེ། དེའི་ཚེ་མིང་གཟུགས་ཀྱི་རྟེན་འབྲེལ་དེ་སྲིད་རྩེའི་སས་བསྡུས་
ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། སྲིད་རྩེའི་རྟེན་ལ་མིང་
གཟུགས་ཀྱི་རྟེན་འབྲེལ་ཡོད་པར་ཐལ་ལོ། །འདོད་ན། དེའི་རྟེན་ཅན་གྱི་གང་ཟག་གི་
རྒྱུད་ལ་མིང་གཟུགས་ཀྱི་རྟེན་འབྲེལ་ཡོད་པར་ཐལ་ལོ། །འདོད་ན། དེའི་རྒྱུད་ལ་
གཟུགས་(༤ ༢ན) ཀྱི་རྟེན་འབྲེལ་ཡོད་པར་ཐལ་ལོ། །འདོད་ན། དེའི་རྒྱུད་ལ་གཟུགས་
ཡོད་པར་ཐལ་ལོ། །འདོད་ན་སླ། །
གཞན་ཡང་། ས་དགུ་པོ་གང་ཡང་རུང་བ་ནས་སྲིད་རྩེར་སྐྱེ་བའི་ཚེ་སྐྱེ་མཆེད་དྲུག་
གི་རྟེན་འབྲེལ་དེ་སྲིད་རྩེའི་སས་བསྡུས་ཡིན་པར་ཐལ། དམ་བཅའ་འཐད་པའི་ཕྱིར།
འདོད་ན། སྲིད་རྩེའི་རྟེན་ཅན་གྱི་གང་ཟག་གི་རྒྱུད་ལ་དེ་ཡོད་པར་ཐལ་ལོ། །འདོད་ན།
དེའི་རྒྱུད་ལ་མིག་གི་སྐྱེ་མཆེད་ཀྱི་རྟེན་འབྲེལ་ཡོད་པར་ཐལ་ལོ། །འདོད་ན། དེའི་རྒྱུད་
ལ་མིག་ཡོད་པར་ཐལ་ལོ། །འདོད་ན་སླ་ཟེར་ན། དེ་གཉིས་རྩ་བར་མ་ཁྱབ་སྟེ། སྲིད་
རྩེའི་གང་ཟག་གི་རྒྱུད་ལ་མིང་གཟུགས་ཀྱི་རྟེན་འབྲེལ་མེད་ཀྱང་མིང་གཟུགས་ཅི་རིགས་
- 172 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན། །
པའི་རྟེན་འབྲེལ་དང་། སྐྱེ་མཆེད་དྲུག་གི་རྟེན་འབྲེལ་མེད་ཀྱང་སྐྱེ་མཆེད་དྲུག་ཅི་རིགས་
པའི་རྟེན་འབྲེལ་ཡོད་པའི་ཕྱིར། དེའི་རྒྱུད་ལ་མིང་གི་རྟེན་འབྲེལ་དང་ཡིད་ཀྱི་སྐྱེ་མཆེད་
ཀྱི་རྟེན་འབྲེལ་རྣམས་ཡོད་པའི་ཕྱིར། །
ཡང་ཁོ་ན་རེ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་ཚོར་བ་དེ་ལ་མིག་
གི་འདུས་ཏེ་རེག་པ་ལས་བྱུང་བའི་ཚོར་བ་ནས། ཡིད་ཀྱི་འདུས་ཏེ་རེག་པ་ལས་བྱུང་
བའི་ཚོར་བའི་བར་དྲུག་ཏུ་འདོད་པ་མི་འཐད་པར་ཐལ། ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མིག་གི་འདུས་ཏེ་རེག་པ་ལས་བྱུང་བའི་ཚོར་བ་མེད་པའི་ཕྱིར། མ་
གྲུབ་ན། གཟུགས་ཁམས་པའི་གང་ཟག་གི་རྒྱུད་ལ་དེ་ཡོད་པར་ཐལ། དེ་ཡོད་པའི་ཕྱིར།
འདོད་ན། བསམ་གཏན་གཉིས་པ་བའི་གང་ཟག་གི་རྒྱུད་ལ་དེ་ཡོད་པར་ཐལ་ལོ། །ཟེར་
ན། མ་ཁྱབ། འདོད་ན། བསམ་གཏན་གཉིས་པ་བའི་གང་ཟག་གི་རྒྱུད་ཀྱི་དེ་ཆོས་ཅན།
བསམ་གཏན་གཉིས་པའི་སས་བསྡུས་ཡིན་པར་ཐལ། བསམ་གཏན་གཉིས་པར་སྐྱེས་
པའི་ཆ་ཤས་སུ་གྱུར་པའི་ཚོར་བའི་རྟེན་འབྲེལ་ཡིན་པའི་ཕྱིར། འདོད་མི་ནུས་ཏེ། བསམ་
གཏན་དང་པོའི་སས་བསྡུས་ཡིན་པའི་ཕྱིར་ཏེ། བསམ་གཏན་གཉིས་པ་བའི་གང་ཟག་
གི་རྒྱུད་ཀྱི་མིག་གི་ཤེས་པ་ཡིན་པའི་ཕྱིར། ཁྱབ་སྟེ། མཛོད་ལས། གཉིས་པ་སོགས་ན་
ལུས་མིག་དང་། །རྣ་བའི་རྣམ་ཤེས་རྣམ་རིག་སློང་། །གང་ཡིན་དེ་ནི་དང་པོར་གཏོགས། །
ཞེས་གསུངས་པའི་ཕྱིར་ཟེར། །
ཡང་ཁོ་ན་རེ། སྲིད་རྩེའི་སས་བསྡུས་ཀྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་མ་རིག་པ་མེད་པར་ཐལ། དམ་(༤ ༢བ)བཅའ་འཐད་པའི་ཕྱིར། འདོད་ན། ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་ན་ཅི་ཡང་མེད་མན་ཆད་ཀྱི་སས་བསྡུས་
ཡིན་དགོས་པར་ཐལ། འདོད་པའི་ཕྱིར། འདོད་ན། ཅི་ཡང་མེད་མན་ཆད་ཀྱི་སས་བསྡུས་ཀྱི་
ཉོན་མོངས་སྤངས་པའི་གང་ཟག་ཡིན་ན་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་
- 173 -
།་ །
ས་ས་འཕྱར་བར།
ཤ་



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
རིག་པ་སྤངས་པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། ཅི་ཡང་མེད་
མན་ཆད་ཀྱི་ཉོན་མོངས་སྤངས་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར། མ་གྲུབ་ན།
དེར་ཐལ། དེ་ཡོད་པའི་ཕྱིར་ཏེ། འདོད་ཉོན་སྤངས་པའི་དེ་ཡོད་པའི་ཕྱིར། འདོད་ན། དེ་ཆོས་
ཅན། འཁོར་བའི་རྩ་བར་གྱུར་པའི་ཉོན་མོངས་ཅན་གྱི་མ་རིག་པ་སྤངས་པའི་གང་ཟག་ཡིན་
པར་ཐལ་ལོ། །འདོད་ན། འཁོར་བ་སྤངས་པའི་གང་ཟག་ཡིན་པར་ཐལ་ལོ། །ཟེར་ན། གོང་
དུ་འདོད་མི་ནུས་སོ།། :
ཇི་ལྟར་སྒོམ་པའི་ཚུལ་བཤད་པ།
༈ དགུ་པ་ཇི་ལྟར་སྒོམ་པའི་ཚུལ་ནི། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་
ཡན་ལག་བཅུ་གཉིས་པོ་དེ་ལུགས་མཐུན་དང་ལུགས་མི་མཐུན་དུ་སྒོམ་ཚུལ་ཡོད་དེ།
མ་རིག་པའི་རྐྱེན་གྱིས་འདུ་བྱེད་བྱུང་བ་ནས། ཚོར་བ་ལས་རང་གི་འབྲས་བུར་གྱུར་པའི་
སྲེད་པ་བྱུང་བ་སོགས་སུ་སྒོམ་པ་ལུགས་མཐུན་དང༌། རྒ་ཤི་དེ་གང་ལས་བྱུང་ན་དེ་སྐྱེ་
བ་ལས་བྱུང་ཞེས་པ་ནས། སྲེད་པ་དེ་རང་གི་རྒྱུར་གྱུར་པའི་ཚོར་བའི་རྐྱེན་གྱིས་བྱུང་བ་
སོགས་སུ་སྒོམ་པ་ནི་ལུགས་ལྡོག་ཏུ་སྒོམ་པའི་རིམ་པ་ཡིན་པའི་ཕྱིར། རྣམ་བྱང་ཕྱོགས་
ཀྱི་རྟེན་འབྲེལ་ཡན་ལག་བཅུ་གཉིས་ལུགས་འབྱུང་དང་། ལུགས་ལྡོག་ཏུ་སྒོམ་ཚུལ་ཡོད་
དེ། མ་རིག་པ་འགགས་པས་འདུ་བྱེད་འགག་པ་སོགས་སུ་སྒོམ་པ་ནི་ལུགས་མཐུན་
དང་དེའི་རྒ་ཤི་འགགས་སོ། །རྒ་ཤི་གང་འགགས་པས་འགགས་ན། སྐྱེ་བ་འགགས་
པས་འགགས་སོ། །སྙམ་པ་སོགས་སུ་བསྒོམ་པ་ནི། ལུགས་ལྡོག་ཏུ་སྒོམ་པའི་རིམ་པ་
ཡིན་པའི་ཕྱིར་ཏེ། ཀུན་བཏུས་ལས། ལུགས་དང་མཐུན་པ་དང་། ལུགས་དང་མི་མཐུན་
པ་ཇི་ལྟ་བུ་ཞེ་ན། ཀུན་ནས་ཉོན་མོངས་པའི་ལུགས་དང་མཐུན་པ་དང། ལུགས་དང་མི་
མཐུན་པ་དང་། རྣམ་པར་བྱང་བའི་ལུགས་དང་མཐུན་པ་དང་། ལུགས་དང་མི་མཐུན་
པས་ཀྱང་རྟེན་ཅིང་འབྲེལ་པར་འབྱུང་བའི་ལུགས་དང་མཐུན་པ་དང་། ལུགས་དང་མི་
- 174 -



རྟེན་འབྲེལ་ཐལ་འཕྲེང་མཁས་པའི་མགུལ་རྒྱན།
མཐུན་པ་བསྟན་པར་བལྟའོ། །(༤ ༣ན)ཞེས་གསུངས་པའི་ཕྱིར།
དེ་ལྟར་སྒོམ་པའི་ཕན་ཡོན་བཤད་པ།
བཅུ་པ་དེ་ལྟར་བསྒོམས་པའི་ཕན་ཡོན་ནི། དེ་ལྟར་རྟེན་འབྲེལ་ལུགས་མཐུན་
དང༌། ལུགས་མི་མཐུན་པར་བསྒོམས་པ་ཆོས་ཅན། ཕན་ཡོན་ཁྱད་པར་ཅན་དང་ལྡན་
ཏེ། འཁོར་བར་འཇུག་ལྡོག་ལ་མཁས་ཤིང་། དེ་ལ་འདོར་ལེན་བྱས་པས་ཕན་བདེ་མ་
ལུས་པའི་འབྱུང་གནས་སངས་རྒྱས་ཀྱི་གོ་འཕང་ཐོབ་པར་འགྱུར་བའི་ཕན་ཡོན་ཡོད་
པའི་ཕྱིར། དེ་ལྟར་བསྒོམས་པས་འཁོར་བར་འཇུག་ལྡོག་ལ་མཁས་པར་ཡང་འགྱུར་ཏེ།
རྒ་ཤི་བྱུང་། དེ་གང་ལས་བྱུང་ན་སྐྱེ་བ་ལས་བྱུང་ཞེས་སོགས་དང་། རྒ་ཤི་འགགས། དེ་
གང་འགགས་པས་འགགས་ན་སྐྱེ་བ་འགགས་པས་འགགས་སོ། །ཞེས་སོགས་སུ་
བསྒོམས་པས་སྡུག་བདེན་དང་སྡུག་བདེན་འགགས་པས་འགོག་བདེན་ལ་མཁས་པར་
འགྱུར། མ་རིག་པའི་རྐྱེན་གྱིས་འདུ་བྱེད་བྱུང་བ་སོགས་དང་། མ་རིག་པ་འགགས་པས།
འདུ་བྱེད་འགགས་པ་སོགས་སུ་བསྒོམས་པས་ཀུན་འབྱུང་དང་། ལམ་བདེན་ལ་མཁས་
པར་འགྱུར་བའི་ཕྱིར། དང་པོ་གྲུབ་སྟེ། སྐྱེ་རྒ་གཉིས་སྡུག་བདེན་ཡིན་པའི་ཕྱིར་ཏེ། དེ་
གཉིས་ལས་ཉོན་གྱི་འབྲས་བུ་མཐར་ཐུག་ཡིན་པའི་ཕྱིར།། ། །
ཤེར་ཕྱིན་མན་ངག་སྙིང་པོའི་དཀའ་བའི་གནད། །ལུང་རིགས་ལམ་ནས་དྲངས་ཏེ་
མ་ནོར་བར། །གསལ་མཛད་ཆོས་ཀྱི་རྒྱལ་མཚན་དེའི་བཞེད་སྲོལ། །བརྒྱུད་འཛིན་དང་
བཅས་བསྐལ་བརྒྱར་དར་རྒྱས་ཤོག །དགེ་ལེགས་འཕེལ།། །།
- 175 -



༄༅། །བསྟན་བཅོས་མངོན་པར་རྟོགས་པའི་རྒྱན་འགྲེལ་པ་དང་
བཅས་པའི་རྣམ་བཤད་རྣམ་པ་གཉིས་ཀྱི་དཀའ་བའི་གནད་
གསལ་བར་བྱེད་པ་ལེགས་བཤད་སྐལ་བཟང་ཀླུ་དབང་
གི་རོལ་མཚོ་ཞེས་བྱ་བ་ལས་བསམ་གཟུགས་
སྤྱི་དོན་བཞུགས་སོ། །
འཇུག་སྒྲུབ་ཀྱི་མཚན་ཉིད་དང་
དབྱེ་བ་ས་མཚམས།
༈ འདིའི་སྐབས་སུ་འཇུག་སྒྲུབ་ཀྱི་རྣམ་གཞག་སྤྱིར་བསྟན་པ། བསམ་གཏན་
གཟུགས་མེད་བྱེ་བྲག་ཏུ་བཤད་པ། ཚད་མེད་བཞི་བྱེ་བྲག་ཏུ་བཤད་པའོ། །དང་པོ་ལ།
མཚན་ཉིད་དབྱེ་བ། ས་མཚམས་སོ། །དང་པོ་ནི། །ཐེག་པ་ཆེན་པོའི་རྒྱུ་འབྲས་ཀྱི་ཆོས་
ཅི་རིགས་པ་རྩེ་སྦྱོར་གཙོ་བོར་གྱུར་པའི་སྒོ་ནས་ཉམས་སུ་ལེན་པ་ལ་འཇུག་པའི་ཤེས་
རབ་ཀྱིས་ཟིན་པའི་སེམས་དཔའི་རྣལ་འབྱོར་དེ། འཇུག་སྒྲུབ་ཀྱི་མཚན་ཉིད། གཉིས་
པ་དེ་ལ་དབྱེ་ན། བསམ་གཏན་གཟུགས་མེད་ལ་འཇུག་པའི་སྒྲུབ་པ། སྦྱིན་སོགས་ཕར་
ཕྱིན་དྲུག་ལ་འཇུག་པའི་སྒྲུབ་པ། ལམ་ལ་འཇུག་པའི་སྒྲུབ་པ། བྱམས་སོགས་ཚད་
མེད་བཞི་ལ་འཇུག་པའི་སྒྲུབ་པ་དམིགས་པ་མེད་པ་དང་ལྡན་པ་ལ་འཇུག་པའི་སྒྲུབ་པ།
འཁོར་གསུམ་རྣམ་པར་དག་པ་ལ་འཇུག་པའི་སྒྲུབ་པ། ཆེད་དུ་(༡༡༦བ)བྱ་བ་ལ་འཇུག་
པའི་སྒྲུབ་པ། མངོན་ཤེས་དྲུག་ལ་འཇུག་པའི་སྒྲུབ་པ། རྣམ་མཁྱེན་ལ་འཇུག་པའི་སྒྲུབ་
པ་རྣམས་སུ་ཡོད། གསུམ་པ་ས་མཚམས་ནི། ཐེག་ཆེན་གྱི་སྦྱོར་ལམ་དྲོད་ནས་ས་བཅུ་
པའི་བར་དུ་ཡོད།
- 176 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
གང་གིས་ཐོབ་བྱེད་ཀྱི་རྒྱུ་བཤད་པ་ལས་
ཉེར་བསྡོགས་རྣམ་གཞག་སྤྱིར་
བཤད་པ།
གཉིས་པ་ལ་གང་གིས་ཐོབ་བྱེད་ཀྱི་རྒྱུ་བཤད་པ། གང་ཐོབ་པའི་ངོ་བོ་བཤད་པ།
དེ་ལྟར་ཐོབ་པའི་རྟགས་བཤད་པ། ཐོབ་པ་པོའི་གང་ཟག་བཤད་པ། མཐའ་ཅུང་ཟད་
དཔྱད་པ་དང་ལྔ་ལས། དང་པོ་ལ། ཐོབ་བྱེད་ཀྱི་རྣམ་གཞག་སྤྱིར་བསྟན་པ། བསམ་
གཏན་དང་པོ་ཐོབ་བྱེད་བྱེ་བྲག་ཏུ་བཤད་པ་དང་། ལྷག་མ་དེ་དང་མཚུངས་པར་བསྟན་
པ། ལམ་དགུ་པོ་གང་དུ་གཏོགས་པར་བཤད་པའོ། ། །
དང་པོ་ལ་ཉེར་བསྡོགས་ཀྱིས་བསྡུས་ཤིང་། རང་གི་ཐོབ་བྱར་གྱུར་པའི་གོང་སའི་
དངོས་གཞི་སྙོམས་འཇུག་ཐོབ་བྱེད་ཀྱི་ཐབས་སུ་གྱུར་པའི་ཁམས་གོང་གི་སས་བསྡུས་
ཀྱི་དགེ་བའི་རིག་པ། གོང་སའི་ཉེར་བསྡོགས་ཀྱི་མཚན་ཉིད། དེ་ལ་དབྱེ་ན་བརྒྱད་དུ་
ཡོད་དེ། བསམ་གཏན་དང་པོའི་ཉེར་བསྡོགས་ནས་སྲིད་རྩེའི་ཉེར་བསྡོགས་ཀྱི་བར་
བརྒྱད་ཡོད་པའི་ཕྱིར། ཉེར་བསྡོགས་ཀྱི་ཚོར་བ་ཡིན་ན། ཚོར་བ་བཏང་སྙོམས་ཡིན་
པས་ཁྱབ་ཅིང་། ཉེར་བསྡོགས་ཕལ་ཆེ་བ་དག་པ་བ་དང་། བསམ་གཏན་དང་པོའི་ཉེར་
བསྡོགས་ལ་དག་པ་བ་དང་། ཟག་མེད་གཉིས་ཡོད་དེ། བསམ་གཏན་གྱི་དངོས་གཞི་
མ་ཐོབ་པའི་འཕགས་པ་རྣམས་ཀྱིས་བསམ་གཏན་དང་པོའི་ཉེར་བསྡོགས་ལ་བརྟེན་
ནས་རང་གི་ངོས་སྐལ་གྱི་སྤང་བྱའི་ས་བོན་སྤོང་བ་ཡོད་པའི་ཕྱིར། ཉི་འོག་པའི་བྱེ་བྲག་
སྨྲ་བ་རྣམས་ནི། བསམ་གཏན་དང་པོའི་ཉེར་བསྡོགས་ལ་དག་པ་བ། ཟག་མེད་ཉོན་
མོངས་ཅན་དང་གསུམ་ཡོད་པར་འདོད་དེ། མཛོད་རྩ་བ་ལས། དེ་དག་ལས་ནི་ཉེར་
བསྡོགས་བརྒྱད། །དག་པ་བདེ་མིན་སྡུག་བསྔལ་མིན། །དང་པོའི་འཕགས་པའང་ཁ་
- 177-



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཅིག་གསུམ། །ཞེས་གསུངས་པའི་ཕྱིར། །
ཉི་འོག་པའི་ལུགས་དེ་མི་འཐད་དེ། ཉེར་བསྡོགས་རྣམས་རང་གི་འོག་ས་ལ་འདོད་
ཆགས་དང་བྲལ་བྱེད་ཡིན་ལ། ཉེར་བསྡོགས་ཉོན་མོངས་ཅན་གྱིས་དེ་ལྟར་མི་ནུས་པའི་
ཕྱིར། ཉེར་བསྡོགས་ཀྱིས་བསྡུས་ཤིང་རང་གི་ཐོབ་བྱར་གྱུར་པའི་བསམ་གཏན་གྱི་
དངོས་གཞིའི་སྙོམས་འཇུག་ཐོབ་བྱེད་ཀྱི་ཐབས་སུ་གྱུར་པའི་བསམ་གཏན་གྱི་སས་
བསྡུས་ཀྱི་དགེ་བའི་རིག་པ་དེ། བསམ་གཏན་(༡༡༧ན)གྱི་ཉེར་བསྡོགས་ཀྱི་མཚན་ཉིད།
དེ་ལ་དབྱེ་ན་བཞི་ཡོད། ཉེར་བསྡོགས་ཀྱི་སས་བསྡུས་ཤིང་། རང་གི་ཐོབ་བྱར་གྱུར་
པའི་གཟུགས་མེད་ཀྱི་དངོས་གཞི་སྙོམས་འཇུག་ཐོབ་བྱེད་ཀྱི་ཐབས་སུ་གྱུར་པའི་གཟུགས་
མེད་ཀྱི་སས་བསྡུས་ཀྱི་དགེ་བའི་རིག་པ། གཟུགས་མེད་ཀྱི་ཉེར་བསྡོགས་ཀྱི་མཚན་ཉིད།
དབྱེ་ན་བཞི་ཡོད་དོ། །
བསམ་གཏན་དང་པོའི་ཉེར་བསྡོགས་ཀྱི་
མཚན་ཉིད་དང་དབྱེ་བ་བཤད་པ།
གཉིས་པ་ལ། མཚན་ཉིད། དབྱེ་བ། སོ་སོའི་རང་བཞིན། ཡིད་བྱེད་དྲུག་འཇིག་
རྟེན་པའི་ལམ་བཞིར་བསྡུས་ཚུལ་དང་བཞི་ལས། དང་པོ་ནི། ཉེར་བསྡོགས་ཀྱི་སས་
བསྡུས་ཤིང་རང་གི་ཐོབ་བྱར་གྱུར་པའི་བསམ་གཏན་དང་པོའི་དངོས་གཞི་སྙོམས་འཇུག་
ཐོབ་བྱེད་ཀྱི་ཐབས་སུ་གྱུར་པའི་བསམ་གཏན་དང་པོའི་སས་བསྡུས་ཀྱི་དགེ་བའི་རིག་
པ། བསམ་གཏན་དང་པོའི་ཉེར་བསྡོགས་ཀྱི་མཚན་ཉིད། །
གཉིས་པ་ནི། དེ་ལ་དབྱེ་ན། བསམ་གཏན་དང་པོའི་ཉེར་བསྡོགས་ཡིད་ལ་བྱེད་
པའི་ལས་དང་པོ་བ་དང་། ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་
གཉིས་སུ་ཡོད་དེ། ཉན་ས་ལས། དེ་ལ་ཡིད་ལ་བྱེད་པའི་ལས་དང་པོ་བ་ནི། རྩེ་གཅིག་
- 178 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
ཏུ་བྱ་བ་ཉིད་ལ་ཇི་སྲིད་དུ་ཡིད་ལ་བྱེད་པ་མ་ཐོབ་ཅིང་སེམས་རྩེ་གཅིག་པ་ཉིད་ལ་མ་
རེག་གི་བར་དུ་ལས་དང་པོ་བ་ཡིན་ནོ། །དེ་ལ་ཉོན་མོངས་རྣམ་པར་སྦྱོང་བའི་ལས་དང་
པོ་བ་ནི། ཡིད་ལ་བྱེད་པ་ཐོབ་པ་ཉོན་མོངས་པ་རྣམས་ལ་སེམས་སྦྱོང་བར་འདོད་པའི་
མཚན་ཉིད་སོ་སོར་རིག་པའི་ཡིད་ལ་བྱེད་པ་ལས་བརྩམས་ཤིང་ལེན་པ་ལ་གོམས་པ་
གང་ཡིན་པ་སྟེ། ཞེས་གསུངས་པའི་ཕྱིར། ཉོན་མོངས་རྣམ་སྦྱོང་གི་བསམ་གཏན་དང་
པོའི་ཉེར་བསྡོགས་ཐོབ་པ་ལ་བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་
ལས་དང་པོ་བ་ཐོབ་པ་སྔོན་དུ་འགྲོ་དགོས་ཏེ། ཉོན་མོངས་རྣམ་སྦྱོང་གི་བསམ་གཏན་
དང་པོའི་ཉེར་བསྡོགས་དང༌། ལྷག་མཐོང་གིས་བསྡུས་པའི་བསམ་གཏན་དང་པོའི་ཉེར་
བསྡོགས་གཉིས་དོན་གཅིག །བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་
ལས་དང་པོ་བ་དང་། ཞི་གནས་འབའ་ཞིག་གིས་བསྡུས་པའི་བསམ་གཏན་དང་པོའི་
ཉེར་བསྡོགས་གཉིས་དོན་གཅིག་པ་གང་ཞིག །ལྷག་མཐོང་གིས་བསྡུས་པའི་བསམ་
གཏན་དང་པོའི་ཉེར་བསྡོགས་ཐོབ་པ་ལ། ཞི་གནས་ཀྱིས་(༡༡༧བ)བསྡུས་པའི་བསམ་
གཏན་དང་པོའི་ཉེར་བསྡོགས་ཐོབ་པ་སྔོན་དུ་འགྲོ་དགོས་པའི་ཕྱིར། ཉེར་བསྡོགས་
ཀྱིས་བསྡུས་པའི་ལྷག་མཐོང་ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་པའི་ཕྱིར་
ཏེ། སྤྱོད་འཇུག་ལས། ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་
པར་འཇོམས་པར་ཤེས་བྱ་སྟེ། །ཐོག་མར་ཞི་གནས་བཙལ་བྱ། ཞེས་གསུངས་པའི་ཕྱིར་
དང༌། དཀོན་མཆོག་བརྩེགས་པར། ཚུལ་ཁྲིམས་ལ་ནི་གནས་ནས་ཏིང་ངེ་འཛིན་ཐོབ་
ཏེ། །ཏིང་ངེ་འཛིན་ཐོབ་ནས་ཀྱང་ཤེས་རབ་སྒོམ་པར་བྱེད། ཅེས་དང༌། སྒོམ་རིམ་ལས།
དེ་ལྟ་བས་ན་སྒྲིབ་པ་མཐའ་དག་སྤངས་ནས་ཡོངས་སུ་དག་པའི་ཡེ་ཤེས་འབྱུང་བར་
འདོད་པས་ཞི་གནས་ལ་གནས་ནས་ཤེས་རབ་སྒོམ་པར་བྱེད་དོ། །ཞེས་གསུངས་
པའི་ཕྱིར། །
- 179 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཞི་གནས་སྒྲུབ་ཚུལ།
འོ་ན། ལྷག་མཐོང་ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་ན། ཞི་གནས་
སྒྲུབ་ཚུལ་དེ་གང་ཞེ་ན། འདི་ལ་དབུས་མཐའ་ལས་གསུངས་ཚུལ་དང་། ཀུན་བཏུས་
དང་མདོ་སྡེའི་རྒྱན་ལས་གསུངས་ཚུལ་དང་གཉིས་ལས། དང་པོ་ནི། ཉེས་པ་ལྔའི་
གཉེན་པོར་སྤོང་བའི་འདུ་བྱེད་བརྒྱད་བསྟེན་པའི་སྒོ་ནས་ཞི་གནས་སྒྲུབ་པར་བྱེད་པ་
ཡིན་ཏེ། དབུས་མཐའ་ལས། ཉེས་པ་ལྔ་སྤོང་འདུ་བྱེད་བརྒྱད། །བརྟེན་པའི་རྒྱུ་ལས་
བྱུང་བའོ། །ཞེས་གསུངས་པའི་ཕྱིར། ཉེས་པ་ལྔ་ཡང་ཡོད་དེ། ཏིང་ངེ་འཛིན་སྒོམ་པའི་
སྦྱོར་བའི་ཚེ་འགལ་རྐྱེན་ལེ་ལོ། ཏིང་ངེ་འཛིན་སྒོམ་པ་ལ་འཇུག་པའི་ཚེ་ཏིང་ངེ་འཛིན་
སྒོམ་པའི་གདམས་ངག་བརྗེད་པ། དངོས་གཞིའི་ཚེ་བྱིང་རྒོད། བྱིང་རྒོད་བྱུང་བའི་ཚེ་
གཉེན་པོ་འདུ་མི་བྱེད་པ་དང་། བྱིང་རྒོད་དང་བྲལ་ནས་སེམས་དམིགས་པ་ལ་རྩེ་
གཅིག་ཏུ་གནས་པའི་ཚེ་གཉེན་པོ་མངོན་པར་འདུ་བྱེད་པ་རྣམས་སུ་ཡོད་པའི་ཕྱིར་ཏེ།
དེ་ཉིད་ལས་ལེ་ལོ་དང་ནི་གདམས་ངག་རྣམས། །བརྗེད་དང་བྱིང་དང་རྒོད་པ་དང་། འདུ་
མི་བྱེད་དང་འདུ་བྱེད་དེ། །འདི་དག་ཉེས་པ་ལྔར་འདོད་དོ། །ཞེས་གསུངས་པའི་ཕྱིར། །
སྤོང་བའི་འདུ་བྱེད་བརྒྱད་ཡོད་དེ། ཉེས་པ་དང་པོ་ལེ་ལོའི་གཉེན་པོ་བཞི། ཉེས་
པ་ཕྱི་མ་བཞིའི་གཉེན་པོ་བཞི་སྟེ་བརྒྱད་ཡོད་པའི་ཕྱིར། དང་པོ་ཡོད་དེ། ཤིན་སྦངས་
ཐོབ་པ་ན་ཏིང་ངེ་འཛིན་སྒོམ་པ་ལ་མི་སྤྲོ་བའི་ལེ་ལོ་ལྡོག་པས་དེའི་གཉེན་པོར་ཤིན་
སྦྱངས་སྐྱེ་དགོས་ལ། དེ་སྐྱེ་བ་ལ་ཏིང་ངེ་འཛིན་(༡༡༨ན)སྒོམ་པའི་བརྩོན་འགྲུས་རྩོམ་
དགོས་ལ། དེ་སྐྱེ་བ་ལ་ཏིང་ངེ་འཛིན་ལ་དོན་གཉེར་གྱི་འདུན་པ་སྐྱེ་དགོས་ལ། དེ་སྐྱེ་བ་
ལ་ཏིང་ངེ་འཛིན་གྱི་ཡོན་ཏན་མཐོང་ནས་ཡིད་འཕྲོགས་པའི་དད་པ་དགོས་པའི་ཕྱིར་ཏེ།
དེ་ ཉིད་ལས། གནས་དང་དེ་ལ་གནས་པ་དང༌། །རྒྱུ་དང་འབྲས་བུ་ཉིད་དུའོ། །ཞེས་
- 180 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
གསུངས་པའི་ཕྱིར། དོན་ནི། གནས་ནི་འདུན་པ་སྟེ་རྩོལ་བའི་གནས་སོ། །དེ་ལ་གནས་
པ་ནི་རྩོལ་པའམ་བརྩོན་འགྲུས་སོ། །རྒྱུ་ནི་འདུན་པའི་རྒྱུ་སྟེ་དད་པ་དང་། འབྲས་བུ་ནི་
རྩོལ་བའི་འབྲས་བུ་སྟེ་ཤིན་སྦྱངས་སོ། །སྔར་བཤད་པའི་ཉེས་པ་ཕྱི་མ་བཞིའི་གཉེན་པོ་
ཡང་ཡོད་དེ། ཏིང་ངེ་འཛིན་གྱི་དམིགས་པ་རྣམས་མི་བརྗེད་པའི་དྲན་པ། བྱིང་རྒོད་
འབྱུང་མི་འབྱུང་རྟོག་པའི་ཤེས་བཞིན། བྱིང་རྒོད་ཀྱི་གཉེན་པོ་མངོན་པར་འདུ་བྱེད་པའི་
སེམས་པ། བྱིང་རྒོད་དང་བྲལ་བའི་ཚེ་སེམས་རྣལ་དུ་འཇོག་པའི་བཏང་སྙོམས་རྣམས་
སུ་ཡོད་པའི་ཕྱིར་ཏེ། དེ་ཉིད་ལས། དམིགས་པ་བརྗེད་པར་མ་གྱུར་དང་། བྱིང་དང་
རྒོད་པ་རྟོག་པ་དང་། །དེ་སྤོང་མངོན་པར་འདུ་བྱེད་དང་། །ཞི་ཚེ་རྣལ་དུ་འཇོག་པའོ། །
ཞེས་གསུངས་པའི་ཕྱིར། །
གཉིས་པ་ནི། སེམས་གནས་པའི་ཐབས་དགུ་ལ་བརྟེན་ནས་ཞི་གནས་སྒྲུབ་
དགོས་པ་རེ་རེ་གསུངས་ཏེ། ཀུན་བཏུས་ལས། ཞི་གནས་གང་ཞེ་ན། འདི་ལྟ་སྟེ། ནང་
ཉིད་དུ་འཇོག་པ་དང༌། རྒྱུན་དུ་འཇོག་པ་དང་། བསླན་ཏེ་འཇོག་པ་དང༌། ཉེ་བར་
འཇོག་པ་དང་། དུལ་བར་བྱེད་པ་དང་། ཞི་བར་བྱེད་པ་དང་། རྣམ་པར་ཞི་བར་བྱེད་པ་
དང་། རྩེ་གཅིག་ཏུ་འཇོག་པ་དང་། མཉམ་པར་འཇོག་པའོ། །ཞེས་གསུངས་པའི་ཕྱིར།
དེ་ཡང་དང་པོ་ནང་ཉིད་དུ་འཇོག་པ་ནི། དང་པོར་ལྷ་སྐུ་ལ་སོགས་པ་དམིགས་པ་
གང་ཡང་རུང་བ་ལ་སེམས་གཏད་ནས་སྒོམ་པར་བྱེད་པའི་ཏིང་ངེ་འཛིན་ཅིག་ལ་འཇོག་
ལ། དེ་སྟོན་པ་ལ། མདོ་སྡེའི་རྒྱན་ལས། དམིགས་པ་ལ་ནི་སེམས་གཏད་ནས། ཞེས་
གསུངས། །
གཉིས་པ་རྒྱུན་དུ་འཇོག་པ་ནི། དམིགས་པ་དེ་ཉིད་འཕྲོ་མཐུད་དེ་སྒོམ་པར་བྱེད་
པའི་ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ། དེ་ཉིད་ལས། དེ་རྒྱུན་རྣམ་པར་
གཡེང་མི་བྱ། །ཞེས་གསུངས་པའི་ཕྱིར། །
- 181 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
གསུམ་པ་བསླན་ཏེ་འཇོག་པ་ནི། སེམས་སྔར་(༡༡༨བ)གྱི་དམིགས་པ་ལས་
གཡེང་བའི་ཚེ་སླར་ཡང་སེམས་སྔར་གྱི་དམིགས་པ་ལ་གཏད་དེ་སྒོམ་པར་བྱེད་པའི་
ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ། དེ་ཉིད་ལས། རྣམ་གཡེང་མྱུར་དུ་
རྟོགས་བྱས་ལ། །དེ་ལ་སླར་ནི་བསླན་པར་བྱ། །ཞེས་གསུངས།
བཞི་པ་ཉེ་བར་འཇོག་པ་ནི། དམིགས་པ་གོང་འཕེལ་དུ་བཏང་སྟེ་སྒོམ་པར་བྱེད་
པའི་ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ། དེ་ཉིད་ལས། བློ་ལྡན་གོང་ནས་
གོང་དུ་ཡང་། །སེམས་ནི་ཡང་དུ་བསྡུ་བར་བྱ། །ཞེས་གསུངས། །
ལྔ་པ་དུལ་བར་བྱེད་པ་ནི། ཏིང་ངེ་འཛིན་སྒོམ་པའི་ཚེ། བྱིང་བ་བྱུང་བ་ན་ཏིང་ངེ་
འཛིན་གྱི་ཡོན་ཏན་བསམ་པའི་སྒོ་ནས་ཏིང་ངེ་འཛིན་སྒོམ་པ་ལ་སྤྲོ་བ་བསྐྱེད་དེ། སེམས་
དམིགས་པ་ལ་འཛིན་པར་བྱེད་པའི་ཏིང་ངེ་འཛིན་ཅིག་ལ་འཇོག་ལ། དེ་སྟོན་པ་ལ། དེ་
ཉིད་ལས། དེ་ནས་ཡོན་ཏན་མཐོང་བའི་ཕྱིར། །ཏིང་ངེ་འཛིན་ལ་སེམས་དུལ་ལོ། །
ཞེས་གསུངས། །
དྲུག་པ་ཞི་བར་བྱེད་པ་ནི། ཏིང་ངེ་འཛིན་སྒོམ་པའི་ཚེ། རྒོད་པ་བྱུང་བ་ན་རྣམ་
གཡེང་གི་ཉེས་དམིགས་བསམ་པའི་སྒོ་ནས་ཏིང་ངེ་འཛིན་སྒོམ་པ་ལ་མི་དགའ་བ་ཞི་
བར་བྱས་ཏེ། སེམས་དམིགས་པ་ལ་འཛིན་པར་བྱེད་པའི་ཏིང་ངེ་འཛིན་གཅིག་ལ་
འཇོག་ལ། དེ་སྟོན་པ་ལ། དེ་ཉིད་ལས། རྣམ་གཡེང་ཉེས་པ་མཐོང་བའི་ཕྱིར། །དེ་ལ་
མི་དགའ་ཞི་བར་བྱ། །ཞེས་གསུངས། །
བདུན་པ། རྣམ་པར་ཞི་བར་བྱེད་པ་ནི། ཏིང་ངེ་འཛིན་སྒོམ་པའི་ཚེ་ཆགས་སེམས་
དང་ཡིད་མི་བདེ་བྱུང་ན་དེ་མ་ཐག་ཞི་བར་བྱས་ཏེ་སྒོམ་པར་བྱེད་པའི་ཏིང་ངེ་འཛིན་ཅིག་
ལ་འཇོག་ལ། དེ་སྟོན་པ་ལ། དེ་ཉིད་ལས། བརྣབ་སེམས་ཡིད་མི་བདེ་ལ་སོགས། །
ལངས་པ་དེ་བཞིན་ཞི་བར་བྱ། །ཞེས་གསུངས། །
- 182 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན། །
བརྒྱད་པ་རྩེ་གཅིག་ཏུ་འཇོག་པ་ནི། འབད་རྩོལ་དང་བཅས་པའི་སྒོ་ནས་སེམས་
རང་གི་དམིགས་པ་ལ་ཇི་ལྟར་འདོད་འདོད་དུ་འཇོག་པའི་ཏིང་ངེ་འཛིན་ཅིག་ལ་འཇོག་
ལ། དེ་སྟོན་པ་ལ། དེ་ཉིད་ལས། དེ་ནས་སྡོམ་བརྩོན་ཅན་གྱིས་ནི། །སེམས་ལ་མངོན་
པར་འདུ་བྱེད་བཅས། །རང་གི་ངང་གིས་འབྱུང་བ་ཐོབ། །ཅེས་གསུངས། །
དགུ་པ། མཉམ་པར་འཇོག་པ་ནི། འབད་མེད་ལྷུན་གྲུབ་ཏུ་སེམས་རང་གི་
དམིགས་པ་ལ་ཇི་ལྟར་འདོད་འདོད་དུ་མཉམ་པར་འཇོག་པའི་ཏིང་ངེ་འཛིན་ཅིག་ལ་
བྱེད་ལ། དེ་སྟོན་པ་ལ། དེ་(༡༡༩ན)ཉིད་ལས། དེ་གོམས་པ་ལས་འདུ་མི་བྱེད། །ཅེས་
གསུངས། དེ་ལྟ་བུའི་སེམས་གནས་དགུ་པ་དེ་ལ་འདོད་སེམས་རྩེ་གཅིག་པའི་ཏིང་ངེ་
འཛིན་ཞེས་བྱ་ལ། འབད་མེད་ལྷུན་གྲུབ་ཏུ་སེམས་རང་གི་དམིགས་པ་ལ་ཇི་ལྟར་འདོད་
འདོད་དུ་མཉམ་པར་བཞག་བཞིན་པའི་ངང་ནས་ཤིན་སྦྱངས་ཀྱིས་ཟིན་པའི་བདེ་བ་ཐོབ་
པ་ན་ཞི་གནས་ཐོབ་པ་དང་། བསམ་གཏན་དང་པོའི་ཉེར་བསྡོགས་ཐོབ་པ། སྒོམ་བྱུང་
གི་བློ་ཐོབ་པ། གོང་སའི་ཤེས་པ་ཐོབ་པ་ཞེས་བྱ་ལ། དེ་སྟོན་པ་ལ། དེ་ཉིད་ལས། དེ་
ནས་དེ་ཡི་ལུས་དང་སེམས། །ཤིན་ཏུ་སྦྱངས་པ་ཆེ་ཐོབ་ནས། །ཡིད་ལ་བྱེད་པ་དང་
བཅས་པ། །ཞེས་གསུངས། དེ་ལྟ་བུའི་ཞི་གནས་དེའི་ངང་ནས་རང་གི་དམིགས་པ་ལ་
སོ་སོར་དཔྱོད་པར་བྱེད་ཅིང་། དེ་ལྟར་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱི་
བདེ་བས་མ་ཟིན་པའི་རང་ཡུལ་ལ་སོ་སོར་རྟོག་པའི་ཤེས་རབ་ཐོབ་པ་ན། བསམ་
གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་ཐོབ་པར་འཇོག་
པ་སོགས་འོག་ཏུ་འཆད། དེ་སྟོན་པ་ལ། དེ་ཉིད་ལས། དེ་ཡིས་དེ་ནི་འཕེལ་བྱས་
ནས། །འཕེལ་བ་རིང་དུ་འགྲོ་བ་ཡིས། །ཞེས་གསུངས། བསམ་གཏན་དང་པོའི་དངོས་
གཞིའི་སྙོམས་འཇུག་དེ་སྟོན་པ་ལ། དེ་ཉིད་ལས། དངོས་གཞིའི་གནས་པ་དེས་ཐོབ་
བོ། །ཞེས་གསུངས།
- 183 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
འོ་ན་ལྷག་མཐོང་ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་ན། ཀུན་བཏུས་
ལས། ལ་ལ་ནི་ལྷག་མཐོང་ཐོབ་པ་ཡིན་གྱི་ཞི་གནས་ནི་མ་ཐོབ་སྟེ། དེ་ལྷག་མཐོང་ལ་
བརྟེན་ནས་ཞི་གནས་ལ་བརྩོན་པར་བྱེད་དོ། །ཞེས་གསུངས་པ་ཇི་ལྟ་བུ་ཞེ་ན། དེའི་
དོན་བདེན་བཞི་མངོན་སུམ་དུ་རྟོགས་པའི་བསམ་གཏན་དང་པོའི་ཉེར་བསྡོགས་ཀྱིས་
སས་བསྡུས་པའི་ལྷག་མཐོང་ལ་བརྟེན་ནས་བདེན་བཞི་མངོན་སུམ་དུ་རྟོགས་པའི་བསམ་
གཏན་དང་པོའི་དངོས་གཞིའི་སྙོམས་འཇུག་གིས་བསྡུས་པའི་ཞི་གནས་སྒྲུབ་དགོས་པ་
ལུང་དེའི་དོན་ཡིན་པའི་ཕྱིར་ཏེ། སའི་དངོས་གཞིར། གང་སྡུག་བསྔལ་ནས་ལམ་གྱི་
བར་ཡང་དག་པ་ཇི་ལྟ་བ་བཞིན་དུ་ཤེས་ལ་བསམ་གཏན་དང་པོ་ལ་སོགས་པ་ནི་མ་ཐོབ་
སྟེ། དེ་འདུག་མ་ཐག་ཏུ་སེམས་འཐོབ་སྟེ་ཆོས་རབ་ཏུ་རྣམ་པར་འབྱེད་པ་ནི་མི་བྱེད་
དོ། །དེ་ལྷག་པའི་ཤེས་རབ་དེ་ཉིད་ལ་བརྟེན་ནས་ལྷག་པའི་སེམས་ལ་སྦྱོང་བར་བྱེད་
དོ། །(༡༡༩བ)ཞེས་གསུངས་པའི་ཕྱིར། །
ཞི་གནས་དང་ལྷག་མཐོང་གི་མཚན་ཉིད་དང་
དབྱེ་བ་བཤད་པ། །
དེས་ན་སེམས་གནས་པའི་ཐབས་དགུ་ལ་བརྟེན་ནས་སེམས་རང་གི་དམིགས་པ་
ལ་ཇི་ལྟར་འདོད་འདོད་དུ་མཉམ་པར་འཇོག་ནུས་པའི་ཤིན་སྦྱངས་ཀྱིས་ཟིན་པའི་ཏིང་
ངེ་འཛིན་ནི། ཞི་གནས་ཀྱི་མཚན་ཉིད། དབྱེ་ན། ཇི་སྙེད་པ་ལ་དམིགས་པའི་ཞི་གནས་
དང༌། ཇི་ལྟ་བ་ལ་དམིགས་པའི་ཞི་གནས་གཉིས་སུ་ཡོད། ཞི་གནས་ཞེས་བརྗོད་པའི་
རྒྱུ་མཚན་ཡོད་དེ། སེམས་ཕྱི་རོལ་གྱི་ཡུལ་ལ་འཕྲོ་བ་ཞི་ནས་ནང་དུ་དམིགས་པ་ལ་རྩེ་
གཅིག་ཏུ་གནས་པས་ན། ཞི་གནས་ཞེས་བརྗོད་པ་ཡིན་པའི་ཕྱིར། ཞི་གནས་ཀྱི་ངང་
ནས་རང་གི་དམིགས་པ་ལ་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱི་བདེ་བས་
- 184 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
ཟིན་པའི་སྒོ་ནས་རང་ཡུལ་ལ་སོ་སོར་དཔྱོད་པར་བྱེད་པའི་ཤེས་རབ། ལྷག་མཐོང་གི་
མཚན་ཉིད། དེ་ལ་དབྱེ་ན་སྔར་བཞིན་གཉིས་ཡོད། ལྷག་མཐོང་ཞེས་བརྗོད་པའི་རྒྱུ་
མཚན་ཡོད་དེ། ལྷག་པ་སྟེ་ཁྱད་པར་གྱི་དོན་མཐོང་བས་ན་ལྷག་མཐོང་ཞེས་བརྗོད་པའི་
ཕྱིར། ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་ལ་དབྱེ་ན་བསམ་
གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་ནས། སྦྱོར་བ་
མཐའི་ཡིད་བྱེད་ཀྱི་བར་དྲུག་ཡོད་དེ། ཀུན་བཏུས་ལས། ཡིད་ལ་བྱེད་པ་བདུན་གྱིས་
བསམ་གཏན་དང་པོ་ལ་སྙོམས་པར་འཇུག་པའི་ཕྱིར་ཏོ། །ཡིད་ལ་བྱེད་པ་བདུན་གང་
ཞེ་ན། མཚན་ཉིད་རབ་ཏུ་རིག་པའི་ཡིད་ལ་བྱེད་པ་དང་། མོས་པ་ལས་བྱུང་བ་དང་།
རབ་ཏུ་དབེན་པ་དང་། དགའ་བ་སྡུད་པ་དང༌། དཔྱོད་པ་དང༌། སྦྱོར་བའི་མཐའ་དང་།
སྦྱོར་བའི་མཐའི་འབྲས་བུ་ཡིད་ལ་བྱེད་པའོ། །ཞེས་གསུངས་པའི་ཕྱིར། །
གསུམ་པ་སོ་སོའི་རང་བཞིན་ལ། བསམ་གཏན་དང་པོའི་ཉེར་བསྡོགས་ཡིད་ལ་
བྱེད་པའི་ལས་དང་པོ་བ་ནི། སེམས་གནས་པའི་ཐབས་དགུ་ལ་བརྟེན་ནས་སེམས་རང་
གི་དམིགས་པ་ལ་ཇི་ལྟར་འདོད་འདོད་དུ་འཇོག་པའི་ཞི་གནས་རྐྱང་པ་ལ་ཞུགས་པ་
ཞིག་ལ་འཇོག་ལ། ཞི་གནས་དེའི་ངང་ནས་འདོད་པ་ནི་སྡུག་བསྔལ་ཆེས་མང་ཞིང་མ་
ཞི་བ་དང་། ཚེ་ཐུང་བ་སོགས་རགས་པ་དང་། བསམ་གཏན་དང་པོ་དེ་ལས་བཟློག་སྟེ་
ཞི་བའི་མཚན་ཉིད་དུ་སོ་སོར་ཐོས་བསམ་གྱིས་དཔྱོད་པར་བྱེད་ཅིང་། དེ་ལྟར་དཔྱད་
སྟོབས་ཀྱིས་དྲངས་པའི་ཤིན་སྦྱངས་ཀྱི་བདེ་བ་མ་སྐྱེས་པའི་ལྷག་མཐོང་རྗེས་མཐུན་པ་
ཞིག་ལ་(༡༢༠ན)བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་
ཡིད་བྱེད་དུ་འཇོག །དེ་ལྟ་བུའི་མཚན་ཉིད་སོ་སོར་རིག་པའི་ཡིད་བྱེད་དེ་ཡུན་རིང་དུ་
གོམས་པར་བྱས་པ་ལ་བརྟེན་ནས་སྔར་བཞིན་འདོད་པ་ལ་རགས་པ་དང༌། བསམ་
གཏན་དང་པོ་ལ་ཞི་བའི་རྣམ་པར་སོ་སོར་རྟོག་པའི་ཤེས་རབ་ཀྱིས་དཔྱོད་པར་བྱེད་
- 185 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཅིང་། དེ་ལྟར་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱི་བདེ་བས་ཟིན་པ་ན། བསམ་
གཏན་དང་པོའི་ཉེར་བསྡོགས་མོས་པ་ཡིད་བྱེད་ཐོབ་པར་འཇོག །དེའི་ཚེ་གང་ཟག་
དེས་ལྷག་མཐོང་ཐོབ་པ། ཞི་ལྷག་ཟུང་འབྲེལ་ཐོབ་པ། འདོད་པ་ལ་རགས་པ་དང༌།
བསམ་གཏན་དང་པོ་ལ་ཞི་བའི་རྣམ་པར་སོ་སོར་རྟོག་པའི་ཤེས་རབ་ཀྱིས་དཔྱོད་པར་
བྱེད་པའི་སྒོམ་བྱུང་གི་བློ་ཐོབ་པ་ཡིན་ནོ། །དེ་ལྟ་བུའི་ཞི་ལྷག་ཟུང་འབྲེལ་གྱི་ཏིང་ངེ་
འཛིན་གོམས་པར་བྱས་པ་ལ་བརྟེན་ནས་འཇིག་རྟེན་པའི་སྒོམ་སྤང་དུ་གྱུར་པའི་འདོད་
ཉོན་ཆེན་པོའི་ཆེན་པོའི་དངོས་གཉེན་བྱེད་པའི་ནུས་པ་ཐོབ་པ་ན་བསམ་གཏན་དང་
པོའི་ཉེར་བསྡོགས་རབ་ཏུ་དབེན་པ་ཡིད་བྱེད་ཐོབ་པར་འཇོག །དེ་ལ་དྲུག་ཏུ་ཡོད་དེ། །
རང་གི་ངོས་སྐལ་གྱི་སྤང་བྱར་གྱུར་པའི་འཇིག་རྟེན་པའི་སྒོམ་སྤང་ཉོན་མོངས་ཆེན་པོ་
སྐོར་གསུམ་གྱི་དངོས་གཉེན་བྱེད་པའི་འཇིག་རྟེན་པའི་སྒོམ་ལམ་བར་ཆད་མེད་ལམ་
ཆུང་ངུ་སྐོར་གསུམ། དེ་གསུམ་རིམ་པ་བཞིན་དུ་སྤངས་པའི་འཇིག་རྟེན་པའི་སྒོམ་ལམ་
རྣམ་གྲོལ་ལམ་ཆུང་ངུ་སྐོར་གསུམ་ཡོད་པའི་ཕྱིར། དེ་ལྟར་འཇིག་རྟེན་པའི་འདོད་ཉོན་
ཆེན་པོ་གསུམ་སྤངས་པ་ན་དེ་ནས་འདོད་ཉོན་སྤོང་བ་དང༌། དེས་དབེན་པ་ལ་དགའ་
བར་འགྱུར་ཞིང་། དེ་གཉིས་ལ་ཕན་ཡོན་དུ་མཐོང་ནས་དབེན་པ་ལས་སྐྱེས་པའི་དགའ་
བ་དེ་ཆུང་ངུས་རེག་པ་ན། གཉིད་རྨུགས་དང་རྒོད་པ་དང་བྲལ་བར་བྱ་བའི་ཕྱིར་དུ་དུས་
དུས་སུ་རབ་ཏུ་ཞི་བར་འགྱུར་བའི་ཡིད་བྱེད་ཀྱིས་དགའ་བར་བྱེད་ཅིང་། ཀུན་ཏུ་སྐྱོ་བར་
བྱེད་པའི་ཡིད་བྱེད་ཀྱིས་སྐྱོ་བར་བྱེད་པ་ནི་དགའ་སྡུད་དེ་འཇིག་རྟེན་པའི་སྒོམ་སྤང་དུ་
གྱུར་པའི་འདོད་ཉོན་འབྲིང་གི་ཆེན་པོའི་དངོས་གཉེན་བྱེད་པའི་ནུས་པ་ཐོབ་པ་ན།
བསམ་གཏན་དང་པོའི་ཉེར་བསྡོགས་དགའ་བ་སྡུད་པའི་ཡིད་བྱེད་ཐོབ་པར་འཇོག །དེ་
ལ་ཡང་དྲུག་ཏུ་ཡོད་དེ། འཇིག་རྟེན་པའི་འདོད་ཉོན་འབྲིང་སྐོར་གསུམ་གྱི་དངོས་གཉེན་
རིམ་པ་བཞིན་དུ་བྱེད་པའི་འཇིག་རྟེན་པའི་སྒོམ་ལམ་བར་ཆད་མེད་(༡༢༠བ)ལམ་འབྲིང་
- 186 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
སྐོར་གསུམ་དང་། དེ་གསུམ་སྤངས་པའི་འཇིག་རྟེན་པའི་སྒོམ་ལམ་རྣམ་གྲོལ་ལམ་
གསུམ་ཡོད་པའི་ཕྱིར། དེ་ལྟར་འཇིག་རྟེན་པའི་འདོད་ཉོན་འབྲིང་སྤངས་པ་ན་དགེ་བ་
ལ་སྦྱོར་བའི་གེགས་བྱེད་པའི་འདོད་པའི་ཀུན་དཀྲིས་མི་འབྱུང་བ་ན་འདི་སྙམ་དུ་ཅི་
བདག་ལ་འདི་ཡོད་བཞིན་དུ་མི་མྱོང་བའམ་འོན་ཏེ་མེད་པས་མ་མྱོང་སྙམ་ནས་སྡུག་པའི་
མཚན་མ་ཡིད་ལ་བྱས་པས་འདོད་པ་ལ་འདུན་པ་འབྱུང་བ་ན། བདག་གི་སེམས་འདོད་
པ་ལ་ཆགས་པ་དང་མ་བྲལ་ལོ་སྙམ་དུ་སྤང་བྱ་ལྷག་མ་སྤངས་པའི་ཕྱིར་ཞི་རགས་སུ་
སྒོམ་པ་ནི། བསམ་གཏན་དང་པོའི་ཉེར་བསྡོགས་དཔྱོད་པ་ཡིད་བྱེད་ཡིན་ལ། དེ་ལྟར་
དཔྱད་པས་འཇིག་རྟེན་པའི་འདོད་ཉོན་ཆུང་ངུ་སྐོར་གསུམ་མ་སྤངས་པར་མཐོང་ནས་
དེ་སྤོང་བའི་ཕྱིར་ཞི་ལྷག་སྒོམ་པས་དེ་ཆུང་ངུའི་ཆེན་པོའི་དངོས་གཉེན་བྱེད་པའི་ནུས་
པ་ཐོབ་པ་ན་བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ཐོབ་པར་
འཇོག །དེ་ལ་ལྔར་ཡོད་དེ། འཇིག་རྟེན་པའི་སྒོམ་སྤང་དུ་གྱུར་བའི་འདོད་ཉོན་ཆུང་དུ་
སྐོར་གསུམ་གྱི་དངོས་གཉེན་རིམ་པ་བཞིན་དུ་བྱེད་པའི་འཇིག་རྟེན་པའི་སྒོམ་ལམ་བར་
ཆད་མེད་ལམ་ཆེན་པོ་སྐོར་གསུམ་དང་། དེ་ཆུང་ངུའི་ཆེན་པོ་དང༌། དེ་ཆུང་ངུའི་འབྲིང་
གཉིས་སྤངས་པའི་འཇིག་རྟེན་པའི་སྒོམ་ལམ་རྣམ་གྲོལ་ལམ་ཆེན་པོའི་ཆུང་ངུ་དང་ཆེན་
པོའི་འབྲིང་གཉིས་སུ་ཡོད་པའི་ཕྱིར། དེ་ཆུང་ངུའི་ཆུང་ངུ་སྤངས་པའི་འཇིག་རྟེན་པའི་
རྣམ་གྲོལ་ལམ་ཆེན་པོའི་ཆེན་པོ་ཐོབ་པ་ན་བསམ་གཏན་དང་པོའི་སྦྱོར་བ་མཐའི་འབྲས་
བུ་ཡིད་བྱེད་ཐོབ་པར་འཇོག་སྟེ། ཉན་ས་ལས། དེ་ལ་མཚན་ཉིད་སོ་སོར་རིག་པའི་
ཡིད་ལ་བྱེད་པས་ནི་སྤང་བར་བྱ་བ་གང་ཡིན་པ་དེ་སྤང་བ་ཡོངས་སུ་ཤེས་པར་བྱེད། ཐོབ་
པར་བྱ་བ་གང་ཡིན་པ་དེ་ཡང་ཡོངས་སུ་ཐོབ་པར་བྱེད་ཅིང་སྤང་བར་བྱ་བ་སྤང་བ་
དང་། ཐོབ་པར་བྱ་བ་ཐོབ་པར་བྱ་བའི་ཕྱིར་སེམས་གཏོད་པར་ཡང་བྱེད་དོ། །མོས་པ་
ལས་བྱུང་བའི་ཡིད་ལ་བྱེད་པས་ནི་སྤང་བར་བྱ་བ་དང༌། ཐོབ་པར་བྱ་བའི་ཕྱིར། ཡང་
- 187 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དག་པར་རྩོམ་པ་སྦྱོང་བར་བྱེད་དོ། །རབ་ཏུ་དབེན་པ་ཡིད་ལ་བྱེད་པས་ནི་ཉོན་མོངས་
པའི་རྣམ་པ་ཆེན་པོ་སྤོང་བར་བྱེད་དོ། །དགའ་བ་སྡུད་པའི་ཡིད་ལ་བྱེད་པས་ནི་ཉོན་
མོངས་པའི་རྣམ་པ་འབྲིང་སྤོང་བར་བྱེད་དོ། །དཔྱོད་པ་ཡིད་ལ་བྱེད་པས་ནི་མངོན་པའི་
ང་རྒྱལ་(༡༢༡ན)མེད་པ་ལ་སེམས་འཇོག་པར་བྱེད་དོ། །སྦྱོར་བ་མཐར་ཐུག་པའི་ཡིད་
ལ་བྱེད་པས་ནི་ཉོན་མོངས་པའི་རྣམ་པ་ཆུང་ངུ་སྤོང་བར་བྱེད་དོ། །སྦྱོར་བ་མཐར་ཐུག་
པའི་འབྲས་བུ་ཡིད་ལ་བྱེད་པས་ནི་རྣམ་པ་དེ་དག་སྒོམ་པའི་འབྲས་བུ་ཉམས་སུ་མྱོང་
བར་བྱེད་དོ། །ཞེས་གསུངས་པའི་ཕྱིར། བཞི་པ་སྔར་བཤད་པའི་ཡིད་བྱེད་དྲུག་པོ་དེ་
འཇིག་རྟེན་པའི་ལམ་བཞིར་འདུ་བ་ཡིན་ཏེ། ཡིད་བྱེད་དང་པོ་གཉིས་འཇིག་རྟེན་པའི་
སྦྱོར་བའི་ལམ། རབ་ཏུ་དབེན་པ་ཡིད་བྱེད་སྦྱོར་བ་མཐའི་ཡིད་བྱེད་གཉིས་འཇིག་རྟེན་
པའི་བར་ཆད་མེད་ལམ་དང་། དཔྱོད་པ་ཡིད་བྱེད་འཇིག་རྟེན་པའི་ཁྱད་པར་གྱི་ལམ་
དང༌། དགའ་བ་སྡུད་པའི་ཡིད་བྱེད་འཇིག་རྟེན་པའི་ལམ་བཞི་ཆར་གྱིས་བསྡུས་པ་ཡིན་
པའི་ཕྱིར་ཏེ། བསྡུ་བ་ལས། མཚན་ཉིད་སོ་སོར་རིག་པ་དང་མོས་པ་ཡིད་ལ་བྱེད་པ་ནི་
སྦྱོར་བའི་ལམ་གྱིས་བསྡུས་པ་ཡིན་ནོ། །རབ་ཏུ་དབེན་པ་དང༌། སྦྱོར་བ་མཐར་ཐུག་པ་
གཉིས་ནི་བར་ཆད་མེད་པའི་ལམ་གྱིས་བསྡུས་པ་ཡིན་ནོ། །དགའ་བ་སྡུད་པ་ནི་ལམ་
རྣམ་པ་བཞི་ཆར་གྱིས་བསྡུས་པ་ཡིན་ནོ། །དཔྱོད་པ་ཡིད་ལ་བྱེད་པ་ནི་ཁྱད་པར་གྱི་ལམ་
གྱིས་བསྡུས་པ་ཁོ་ན་ཡིན་ནོ། །ཞེས་གསུངས་པའི་ཕྱིར། བསམ་གཏན་དང་པོའི་ཉེར་
བསྡོགས་ཡིན་ན། ཡིད་བྱེད་དྲུག་པོ་གང་རུང་ཡིན་པས་མ་ཁྱབ་སྟེ། བསམ་གཏན་དང་
པོའི་ཉེར་བསྡོགས་མི་ལྕོགས་མེད་པ་དེ་དེ་གང་རུང་མ་ཡིན་པའི་ཕྱིར། །
གསུམ་པ་ལྷག་མ་རྣམས་དེ་དང་མཚུངས་པར་བསྟན་པ་ནི། བསམ་གཏན་དང་པོ་
ལ་ཡིད་བྱེད་བརྒྱད་ཡོད་པ་དེ་བཞིན་དུ། བསམ་གཏན་གཉིས་པ་ནས་སྲིད་རྩེའི་བར་ལ་
ཡིད་བྱེད་བརྒྱད་བརྒྱད་དུ་ཡོད་དེ། ཀུན་བཏུས་ལས། བསམ་གཏན་དང་པོ་ལ་ཇི་ལྟ་
- 188 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
བར་འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཀྱི་བར་དུ་ཡང་དེ་བཞིན་ནོ། །ཞེས་
གསུངས་པའི་ཕྱིར། དེ་ཡང་བསམ་གཏན་གཉིས་པ་ལྟ་བུ་ལ་མཚོན་ན། བསམ་གཏན་
དང་པོ་ལ་རགས་པ་དང་། གཉིས་པ་ལ་ཞི་བའི་མཚན་ཉིད་དུ་བལྟས་ནས་སྒོམ་པར་
བྱེད་པའི་བསམ་གཏན་གཉིས་པའི་ཞི་གནས་འབའ་ཞིག་པ་དེ་ལ་བསམ་གཏན་གཉིས་
པའི་ཉེར་བསྡོགས་ཡིད་ལ་བྱེད་པའི་ལས་དང་པོ་པར་འཇོག་པ་སོགས། བསམ་གཏན་
དང་པོ་དང་འདོད་པ་གཉིས་བརྗེས་པ་མ་གཏོགས་སྔར་(༡༢༡བ)བཞིན་བྱས་ལ་དེས་
གོང་མ་གོང་མ་ལ་རིགས་འགྲེའོ། །ཁྱད་པར་ནི་གཟུགས་ཀྱི་རྟེན་ལ་སྒོམ་ན་བསམ་བྱུང་
དང༌། གཟུགས་མེད་ཀྱི་རྟེན་ལ་སྒོམ་ན་ཐོས་བསམ་གཉིས་ཀ་མེད་པར་ཆོས་མངོན་པའི་
སྤྱི་སྐད་ཡིན་པར་ལེགས་བཤད་གསེར་ཕྲེང་ལས་བཤད་དོ། །
ལམ་དགུ་པོ་གང་དུ་གཏོགས་པར་བཤད་པ།
བཞི་པ་ལམ་དགུ་པོ་གང་དུ་གཏོགས་པར་བཤད་པ་ལ། བྱེ་བྲག་སྨྲ་བ་རྣམས་
བསམ་གཏན་དང་པོ་གསུམ་གྱི་སྦྱོར་བ་མཐའི་འབྲས་བུ་ཡིད་བྱེད་ལ་ཉེར་བསྡོགས་དང་
དངོས་གཞིའི་ཆ་གཉིས་གཉིས་སུ་ཡོད་དེ། ཉན་ཐོས་དབང་རྟུལ་རྣམས་ཀྱི་རྒྱུད་ཀྱི་དེ་
གསུམ་གྱི་སྦྱོར་མཐའི་འབྲས་བུ་ཡིད་བྱེད་རྣམས་བསམ་གཏན་གྱི་ཉེར་བསྡོགས་ཡིན་ལ།
ཉན་ཐོས་དབང་རྣོན་རྣམས་ཀྱི་རྒྱུད་ཀྱི་དེ་རྣམས་བསམ་གཏན་གྱི་དངོས་གཞིའི་སྙོམས་
འཇུག་ཡིན་ཏེ། བསམ་གཏན་དང་པོ་གསུམ་གྱི་ཉེར་བསྡོགས་དང་དངོས་གཞི། ས་མི་
མཚུངས་པས་ཉན་ཐོས་དབང་རྟུལ་རྣམས་ཀྱིས་རང་རྒྱུད་ཀྱི་བསམ་གཏན་གྱི་སྦྱོར་བ་
མཐའི་འབྲས་བུ་ཡིད་བྱེད་དེ་བསམ་གཏན་དང་པོའི་དངོས་གཞིའི་ངོ་བོར་སྐྱེད་མི་ནུས་
པའི་ཕྱིར། བསམ་གཏན་བཞི་པ་ལ་མི་མཚུངས་ཏེ། བསམ་གཏན་བཞི་པའི་ཉེར་
བསྡོགས་དང་དངོས་གཞིའི་ཚོར་བ་གཉིས་ས་མཚུངས་པས་ཉན་ཐོས་དབང་རྟུལ་རྣམས་
- 189 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
ཀྱིས་རང་རྒྱུད་ཀྱི་བསམ་གཏན་བཞི་པའི་སྦྱོར་བ་མཐའི་འབྲས་བུ་ཡིད་བྱེད་དེ་དངོས་
གཞིའི་ངོ་བོར་སྐྱེད་ནུས་པའི་ཕྱིར། ཞེས་འདོད་དེ། མཛོད་ལས། ས་གསུམ་ལས་རྒྱལ་
བསམ་གཏན་ནི། །ཉེར་བསྡོགས་ལས་མཐའི་རྣམ་གྲོལ་ལམ། །གོང་མའི་ཉེར་
བསྡོགས་ལས་མིན་འཕགས། །བརྒྱད་ཀྱི་རང་གོང་ས་ལས་རྒྱལ། །ཞེས་གསུངས་
པའི་ཕྱིར། །
རང་ལུགས་ནི། བསམ་གཏན་དང་པོའི་སྦྱོར་བ་མཐའི་འབྲས་བུ་ཡིད་བྱེད་དེ་
བསམ་གཏན་དང་པོའི་དངོས་གཞིའི་སྙོམས་འཇུག་ཡིན་ལ། དེས་གཞན་རྣམས་ལ་
རིགས་འདྲེ་བར་བྱའོ། །
གོང་སའི་དངོས་གཞིའི་སྙོམས་འཇུག་གི་
མཚན་ཉིད་སོགས་བཤད་པ།
གཉིས་པ་གང་ཐོབ་པའི་ངོ་བོ་བཤད་པ་ལ། དངོས་ཀྱི་དོན། དབྱེ་བ། ཕྱེ་བ་སོ་
སོའི་ངོ་བོ། སྤྱིའི་རྣམ་གཞག་བསྡུས་ཏེ་གཞན་བཤད་པའོ། །དང་པོ་ནི། དངོས་གཞི་
བསྡུས་ཤིང་ཡན་ལག་དང་དམིགས་པ་གང་རུང་གི་སྒོ་ནས་རང་གི་འོག་ས་ལས་འདས་
པའི་གོང་སས་བསྡུས་པའི་དགེ་བའི་རིག་པ་དེ། གོང་སའི་དངོས་གཞིའི་སྙོམས་འཇུག་
གི་མཚན་ཉིད། གཉིས་པ་དེ་ལ་བསམ་གཏན་གྱི་དངོས་གཞིའི་སྙོམས་འཇུག་དང་།
གཟུགས་མེད་(༡༢༢ན)ཀྱི་དངོས་གཞིའི་སྙོམས་འཇུག་གཉིས་སུ་ཡོད། རྒྱས་པར་དབྱེ་
ན། བསམ་གཏན་དང་པོའི་དངོས་གཞིའི་སྙོམས་འཇུག་ནས་སྲིད་རྩེའི་དངོས་གཞིའི་
སྙོམས་འཇུག་གི་བར་བརྒྱད་ཡོད། །
གཉིས་པ་ནི། ཡན་ལག་གི་སྒོ་ནས་རང་གི་འོག་ས་ལས་འདས་པའི་བསམ་གཏན་
གྱི་སས་བསྡུས་པའི་དགེ་བའི་རིག་པ་དེ། བསམ་གཏན་གྱི་དངོས་གཞིའི་སྙོམས་འཇུག་
- 190 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
གི་མཚན་ཉིད། དབྱེ་ན་བཞི་ཡོད། ཡན་ལག་གི་སྒོ་ནས་རང་གི་འོག་ས་འདོད་པ་ལ་
འདོད་ཆགས་དང་བྲལ་བའི་བསམ་གཏན་དང་པོའི་དངོས་གཞིའི་སས་བསྡུས་ཀྱི་དགེ་
བའི་རིག་པ། བསམ་གཏན་དང་པོའི་དངོས་གཞིའི་སྙོམས་འཇུག་གི་མཚན་ཉིད། དབྱེ་
ན་དེ་ཙམ་པོ་པ་དང༌། ཁྱད་པར་ཅན་གཉིས། བསམ་གཏན་གྱི་དངོས་གཞིའི་སྙོམས་
འཇུག་ཡང་ཡིན། ཚོར་བ་བདེ་བའི་ས་པའི་རིགས་སུ་གནས་པ་ཡང་ཡིན་པའི་གཞི་
མཐུན་པར་དམིགས་པ། དང་པོའི་མཚན་ཉིད། དེ་ཡང་ཡིན་ཚོར་བ་བཏང་སྙོམས་ཀྱི་ས་
པའི་རིགས་སུ་གནས་པ་ཡང་ཡིན་པའི་གཞི་མཐུན་པར་དམིགས་པ། གཉིས་པའི་
མཚན་ཉིད། བསམ་གཏན་དང་པོའི་དངོས་གཞིའི་སྙོམས་འཇུག་ལ་ཙམ་ཁྱད་གཉིས་སུ་
བཞག་ནས། དེ་ཡན་ཆད་ལ་མི་འཇོག་པའི་རྒྱུ་མཚན་ཡོད་དེ། བསམ་གཏན་དང་པོའི་
ཡན་ལག་ཏུ་གྱུར་པའི་རྟོག་པ་ལ་འདོད་ཆགས་དང་བྲལ་ནས་དཔྱོད་པ་ལ་འདོད་ཆགས་
དང་མ་བྲལ་བ་ཡོད། གཉིས་པ་ཡན་ཆད་ཀྱི་ཡན་ལག་རྣམས་ནང་ཕན་ཚུན་ལ་ཆགས་
བྲལ་བྱེད་དཀའ་སླའི་ཁྱད་པར་མེད་པའི་ཕྱིར། གཉིས་པ་ཡན་ཆད་ལ་མཚན་ཉིད་
རིགས་འདྲ། བསམ་གཏན་གྱི་དངོས་གཞིའི་སྙོམས་འཇུག་གང་ཞིག །རང་འབྲས་སྡུག་
བསྔལ་བདེན་པ་སྐྱེད་བྱེད་ཀྱི་འཁོར་བས་བསྡུས་པ། རྒྱུ་སྙོམས་འཇུག་གི་བསམ་གཏན་
གྱི་དངོས་གཞིའི་མཚན་ཉིད། བསམ་གཏན་རྣམས་ལ་ཡན་ལག་གི་སྒོ་ནས་རང་གི་འོག་
ས་ལས་འདས་པ་ཞེས་བརྗོད་པའི་རྒྱུ་མཚན་ཡོད་དེ། དེ་རྣམས་གོང་མ་གོང་མས་རང་
གི་འོག་མ་འོག་མའི་ཡན་ལག་རགས་པ་ལས་ངེས་པར་འབྱུང་བའི་ཕྱིར། དེ་རྣམས་
ལ་ཡན་ལག་མི་འདྲ་བའི་ཁྱད་པར་ཡོད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
དམིགས་པའི་སྒོ་ནས་རང་གི་འོག་ས་ལས་འདས་པའི་གཟུགས་མེད་ཀྱིས་སས་བསྡུས་
པའི་དགེ་བའི་རིག་པ། གཟུགས་མེད་ཀྱི་དངོས་གཞིའི་སྙོམས་(༡༢ ༢བ)འཇུག་གི་
མཚན་ཉིད། དབྱེ་ན་བཞི་ཡོད། དམིགས་པའི་སྒོ་ནས་བསམ་གཏན་བཞི་པ་ལ་འདོད་
- 191 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ད༽
ཆགས་དང་བྲལ་བའི་ནམ་མཁའ་མཐའ་ཡས་ཀྱི་སས་བསྡུས་པའི་དགེ་བའི་རིག་པ།
ནམ་མཁའ་མཐའ་ཡས་ཀྱི་དངོས་གཞིའི་སྙོམས་འཇུག་གི་མཚན་ཉིད། དེས་གཞན་ལ་
རིགས་འདྲའོ། །གཟུགས་མེད་རྣམས་ལ་དམིགས་པའི་སྒོ་ནས་རང་གི་འོག་ས་ལས་
འདས་པ་ཞེས་བརྗོད་པའི་རྒྱུ་མཚན་ཡོད་དེ། དེ་རྣམས་གོང་མ་གོང་མས་རང་གི་འོག་
མ་འོག་མའི་དམིགས་པ་ལས་ངེས་པར་འབྱུང་ཞིང་། དེ་རྣམས་ལ་དམིགས་པ་མི་འདྲ་
བའི་ཁྱད་པར་ཡོད། ཡན་ལག་མི་འདྲ་བའི་ཁྱད་པར་མེད་པས་དེ་ལྟར་བརྗོད་པའི་ཕྱིར།
གཟུགས་མེད་ཀྱི་དངོས་གཞིའི་སྙོམས་འཇུག་གང་ཞིག །རང་འབྲས་སྡུག་བསྔལ་བདེན་
པ་སྐྱེད་བྱེད་ཀྱི་འཁོར་བས་བསྡུས་པ། རྒྱུ་སྙོམས་འཇུག་གི་གཟུགས་མེད་ཀྱི་དངོས་
གཞིའི་སྙོམས་འཇུག་གི་མཚན་ཉིད། །
1
ད་
སྙོམས་འཇུག་ཉོན་མོངས་ཅན་གྱི་མཚན་ཉིད་
དང་དབྱེ་བ་བཤད་པ།
བཞི་པ་ལ་འཇིག་རྟེན་པའི་ལམ་དང་། འཇིག་རྟེན་ལས་འདས་པའི་ལམ་དང་། དེ་
དག་གི་རྣམ་གཞག་གཞན་བཤད་པའོ། །དང་པོ་ལ། ཉོན་མོངས་ཅན་དང་། དག་པ་བ་
བཤད་པའོ། །དང་པོ་ནི། སྙོམས་འཇུག་གི་རྫས་རྒྱུན་ཡང་ཡིན། སྒྲིབ་ལུང་མ་བསྟན་གྱི་
སེམས་རྩེ་གཅིག་པ་མཚུངས་ལྡན་དང་བཅས་པ་ཡང་ཡིན་པའི་གཞི་མཐུན་པར་དམིགས་
པ་དེ། སྙོམས་འཇུག་ཉོན་མོངས་ཅན་གྱི་མཚན་ཉིད། དབྱེ་ན། བསམ་གཏན་དང་པོ་
ནས་སྲིད་རྩེའི་བར་བརྒྱད་ཡོད། དེས་ན་སྙོམས་འཇུག་ཉོན་མོངས་ཅན་བཤད་པ་ལ།
གང་ཉོན་མོངས་པར་བྱ་བའི་གཞི། གང་གིས་ཉོན་མོངས་པར་བྱེད་པའི་ཆོས། ཇི་ལྟར་
ཉོན་མོངས་པར་བྱེད་པའི་ཚུལ། ཉོན་མོངས་ཅན་ལ་ཡན་ལག་རྣམ་པར་མི་འཇོག་པའི་
རྒྱུ་མཚན་ནོ། །
- 192 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
དང་པོ་ཡོད་དེ། བསམ་གཏན་དང་གཟུགས་མེད་ཀྱི་དངོས་གཞི་སྙོམས་འཇུག་
དག་པ་བ་རྣམས་དེ་ཡིན་པའི་ཕྱིར་ཏེ། དེ་དག་ལ་མཉམ་པར་བཞག་པ་ན་ཕྱིས་ཉོན་
མོངས་པ་བཞིས་ཅི་རིགས་པར་ཉོན་མོངས་ཅན་དུ་འགྱུར་བའི་ཕྱིར་ཏེ། མཛོད་ལས།
འཇིག་རྟེན་པ་ཡི་དགེ་བ་ནི། །དག་པ་དེ་ནི་དེས་མྱང་བྱ། །ཞེས་གསུངས་པའི་ཕྱིར། །
གཉིས་པ་ནི། སྲེད་པ། ལྟ་བ། ང་རྒྱལ། མ་རིག་པ་རྣམས་ཡིན་ཏེ། མཛོད་ལས།
གཞན་མིན་བཞི་ཞེས་ཉི་འོག་པ། །དེ་དག་སྲེད་ལྟ་ང་རྒྱལ་རྨོངས། །ཞེས་དང་། ཀུན་
བཏུས་(༡༢༣ན)ལས། ལུང་དུ་མ་བསྟན་པའི་རྩ་བ་བཞི་གང་ཞེ་ན། སྲེད་པ་དང་། ལྟ་
བ་དང་། ང་རྒྱལ་དང་། མ་རིག་པ་སྟེ། ཞེས་གསུངས་པའི་ཕྱིར། །
གསུམ་པ་ཡོད་དེ། བསམ་གཏན་གྱི་དངོས་གཞི་སྙོམས་འཇུག་དག་པ་བ་ལ་
མཉམ་པར་བཞག་པའི་ཚེ་སྙོམས་འཇུག་གི་རོ་མྱངས་པའི་དབང་གིས་སྔར་དགེ་བ་ཡིན་
ཡང་ཕྱིས་སྙོམས་འཇུག་དེའི་རོ་མྱངས་པའི་སྲེད་པ་དེ་དང་མཚུངས་ལྡན་དུ་གྱུར་པའི་ཚེ་
ནི་སྲེད་པས་ཉོན་མོངས་པར་བྱེད་པའི་ཚུལ་དང་། ཡང་བསམ་གཏན་གྱི་དངོས་གཞིའི་
སྙོམས་འཇུག་དག་པ་བ་ལ་མཉམ་པར་བཞག་པའི་ཚེ་སྙོམས་འཇུག་དེ་ལ་བརྟེན་ནས་
མངོན་ཤེས་ཀྱི་མཐུས་སྔོན་དང་ཕྱི་མའི་མཐའ་འགའ་ཞིག་མཐོང་བ་ན་འཇིག་རྟེན་འདི་
ནི་རྟག་པའོ་སྙམ་པའི་ལྟ་བ་ངན་པ་སྐྱེས་ཏེ་ཕྱིས་སྙོམས་འཇུག་དེ་ལྟ་བ་དེ་དང་མཚུངས་
ལྡན་དུ་སྐྱེས་པ་དེ་ལྟ་བས་ཉོན་མོངས་པར་བྱེད་པའི་ཚུལ་དང༌། ཡང་དེའི་ཚེ་བདག་གིས་
འདི་ཐོབ་ཀྱི་གཞན་གྱིས་མ་ཡིན་ནོ་སྙམ་པའི་སེམས་ཁེངས་པའི་ང་རྒྱལ་སྐྱེས་ཏེ་ཕྱིས་
སྙོམས་འཇུག་དེ་ང་རྒྱལ་དེ་དང་མཚུངས་ལྡན་དུ་གྱུར་པ་ནི་ང་རྒྱལ་གྱིས་ཉོན་མོངས་པར་
བྱེད་པའི་ཚུལ་དང༌། ཡང་དེའི་ཚེ་བདག་གིས་ཐོབ་པའི་སྙོམས་འཇུག་འདི་ཐར་ལམ་
ཡིན་ནམ་མ་ཡིན་སྙམ་དུ་ལམ་ལ་རྨོངས་པའི་མཐུས་ཐེ་ཚོམ་སྐྱེས་ཏེ་ཕྱིས་སྙོམས་འཇུག་
དེ་རྨོངས་པ་དེ་དང་མཚུངས་ལྡན་དུ་གྱུར་པ་ནི་མ་རིག་པས་ཉོན་མོངས་པར་བྱེད་པའི་
- 193 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཚུལ་ཡིན་པའི་ཕྱིར། འོ་ན་གཟུགས་མེད་མངོན་ཤེས་ཀྱི་རྟེན་མ་ཡིན་པས་དེ་ལ་ལྟ་བས་
ཉོན་མོངས་པར་བྱེད་ཚུལ་གང་ཞེ་ན། དེའི་ཚུལ་ཡོད་དེ། སྔར་ལོག་པར་རྟོག་པ་རྒྱུད་ལ་
ལྡན་བཞིན་དུ་སྙོམས་འཇུག་དག་པ་པ་ཐོབ་པ་ན་བདག་གི་ལྟ་བ་འདི་ནི་མཆོག་སྟེ་འདིའི
་ མཐུས་ཏིང་ངེ་འཛིན་འདི་ཐོབ་པས་སོ། །ཞེས་ལྟ་བ་ངན་པ་ལ་མཆོག་འཛིན་གྱི་ལྟ་བ་
སྐྱེས་པས་དེ་ལྟར་ཉོན་མོངས་ཅན་དུ་སྐྱེས་པའི་ཕྱིར། །
བཞི་པ་ནི། བསམ་གཏན་གྱི་སྙོམས་འཇུག་ཉོན་མོངས་ཅན་དེ་རྣམས་བསམ་
གཏན་གྱི་སྙོམས་འཇུག་མ་ཡིན་ཏེ། བསམ་གཏན་གྱི་སྙོམས་འཇུག་ཡིན་ན། དགེ་བ་ཡིན་
དགོས། དེ་ཉོན་མོངས་ཅན་ཡིན་པའི་ཕྱིར། དང་པོ་གྲུབ་སྟེ། མཛོད་རྩ་བ་ལས། སྙོམས་
འཇུག་དགེ་བ་རྩེ་གཅིག་པ། །ཞེས་གསུངས་པའི་ཕྱིར། འོ་ན། མཛོད་རྩ་བ་ལས། དེ་
(༡༢༣བ)ལྟར་སྙོམས་འཇུག་དངོས་གཞིའི་རྫས། །རྣམ་པ་བརྒྱད་བདུན་རྣམ་པ་གསུམ། །
ཞེས་སྙོམས་འཇུག་ཉོན་མོངས་ཅན་སྙོམས་འཇུག་གི་དབྱེ་བར་བཤད་པ་དང་འགལ་ལོ། །
ཞེ་ན་མི་འགལ་ཏེ། དེ་སྙོམས་འཇུག་གི་རྒྱུན་ཡིན་པ་ཙམ་ལ་དགོངས་པའི་ཕྱིར། དཔེར་ན་
ས་བོན་རུལ་བ་དེ་ས་བོན་མིན་ཡང་དེ་ས་བོན་གྱི་རྫས་རྒྱན་ཡིན་པས་དེ་ལ་ས་བོན་གྱི་མིང་
གིས་བསྟན་པ་བཞིན་ནོ། །དེ་ལྟར་ཡང་། མཛོད་འགྲེལ་ལས། ཉོན་མོངས་ཅན་ཇི་ལྟར་
བསམ་གཏན་ཡིན་ཞེ་ན། ལོག་པར་སེམས་པའི་ཕྱིར། ཧ་ཅང་ཐལ་བར་འགྱུར་རོ། །ཞེ་ན་
མ་ཡིན་ཏེ། དེ་དང་རིགས་མཐུན་ཁོ་ན་ལ་དེའི་མིང་དུ་བཏགས་པའི་ཕྱིར་ཏེ། དཔེར་ན་ས་
བོན་རུལ་བ་བཞིན་ནོ། །ཞེས་གསུངས་པའི་ཕྱིར། །
གཞན་ཡང་། དེ་བསམ་གཏན་གྱི་དངོས་གཞིའི་སྙོམས་འཇུག་མ་ཡིན་ཏེ། དེ་
བསམ་གཏན་གྱི་ཡན་ལག་དང་མི་ལྡན་པའི་ཕྱིར་ཏེ། མཛོད་རྩ་བ་ལས། ཉོན་མོངས་
ཅན་ལ་དགའ་བདེ་དང་། །རབ་དང་ཤེས་བཞིན་དྲན་པ་དང་། །བཏང་སྙོམས་དྲན་པ་
དག་པ་མེད། །ཅེས་གསུངས་པའི་ཕྱིར། དེས་ན་བསམ་གཏན་དང་པོའི་དངོས་གཞིའི་
- 194 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
སྙོམས་འཇུག་ཉོན་མོངས་ཅན་ཆོས་ཅན། དབེན་པ་ལས་སྐྱེས་པའི་དགའ་བདེ་ཕན་
ཡོན་གྱི་ཡན་ལག་ཏུ་མི་ལྡན་ཏེ། འདོད་པའི་ཉོན་མོངས་པས་དབེན་པ་མ་ཡིན་པའི་
ཕྱིར། བསམ་གཏན་གཉིས་པའི་དེ་ཆོས་ཅན། ནང་རབ་ཏུ་དང་བ་གཉེན་པོའི་ཡན་ལག་
ཏུ་མི་ལྡན་ཏེ། ཉོན་མོངས་པའི་རྟོག་པས་རྨོངས་པར་བྱས་པའི་ཕྱིར། གསུམ་པའི་དེ་
ཆོས་ཅན། དྲན་ཤེས་བཞིན་གཉེན་པོའི་ཡན་ལག་ཏུ་མི་ལྡན་ཏེ། ཉོན་མོངས་ཅན་གྱི་
བདེ་བས་ཀུན་ནས་རྨོངས་པར་བྱས་པའི་ཕྱིར། བཞི་པའི་དེ་ཆོས་ཅན། དྲན་པ་དང་
བཏང་སྙོམས་ཡོངས་དག་གཉེན་པོའི་ཡན་ལག་ཏུ་མི་ལྡན་ཏེ། ཉོན་མོངས་པས་དྲི་མ་
ཅན་དུ་བྱས་པའི་ཕྱིར། དེ་ལྟར་ཡང་། མཛོད་འགྲེལ་ལས། བསམ་གཏན་དང་པོ་ལ་ནི་
དབེན་པ་ལས་སྐྱེས་པའི་དགའ་བ་དང་བདེ་བ་མེད་དེ། འདོད་ཉོན་གྱིས་དབེན་པ་མ་
ཡིན་པའི་ཕྱིར། ཞེས་སོགས་གསུངས་པའི་ཕྱིར། གཉིས་པ་ལ། ཁམས་གོང་གི་དངོས་
གཞི་སྙོམས་འཇུག་གང་ཞིག །འཇིག་རྟེན་པའི་དགེ་བར་དམིགས་པ། གོང་སའི་དངོས་
གཞི་སྙོམས་འཇུག་དག་པ་བའི་མཚན་ཉིད་ཡིན་ཏེ། མཛོད་རྩ་བ་ལས། འཇིག་རྟེན་
པ་(༡༢༤ན)ཡི་དགེ་བ་ནི། །དག་པ། ཞེས་གསུངས་པའི་ཕྱིར། དབྱེ་ན་བསམ་གཏན་
དང་པོ་ནས་སྲིད་རྩེའི་བར་བརྒྱད་ཡོད། མཚན་ཉིད་རིགས་འདྲ། དེ་ཡང་དང་པོ་བདུན་
པོ་དེ་རེ་རེ་ལ་ཡང་དངོས་གཞི་སྙོམས་འཇུག་དག་པ་བ། ཉམས་པ་ཆ་མཐུན། གནས་
པ་ཆ་མཐུན། ཁྱད་པར་ཆ་མཐུན། ངེས་འབྱེད་ཆ་མཐུན་བཞི་བཞིར་ཡོད། སྲིད་རྩེ་ལ་
ཁྱད་པར་ཆ་མཐུན་མེད་དེ། སྲིད་རྩེ་ལ་གོང་ས་མེད་པའི་ཕྱིར། གཞན་གསུམ་ཡོད།
གོང་སའི་དངོས་གཞི་སྙོམས་འཇུག་དག་པ་བ་གང་ཞིག །རང་གི་འཇུག་ཐོགས་སུ་རང་
སའི་ཉོན་མོངས་པ་དང་རང་གི་འོག་སའི་ཉོན་མོངས་གང་རུང་སྐྱེ་བ་དང་རྗེས་སུ་མཐུན་
པ། དང་པོའི་མཚན་ཉིད། དེ་གང་ཞིག །རང་གི་མཇུག་ཐོགས་སུ་རང་སའི་དངོས་གཞི་
སྙོམས་འཇུག་དག་པ་བ་གཞན་འདྲེན་པ་དེ། གཉིས་པའི་མཚན་ཉིད། དེ་གང་ཞིག །
- 195 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
རང་གི་འཇུག་ཐོགས་སུ་རང་གི་གོང་སའི་དངོས་གཞི་སྙོམས་འཇུག་དག་པ་བ་གཞན་
འདྲེན་པ་དང་རྗེས་སུ་མཐུན་པ། གསུམ་པའི་མཚན་ཉིད་དེ་གང་ཞིག །རང་གི་མཇུག་
ཐོགས་སུ་ཟག་པ་མེད་པའི་ལམ་གཞན་འདྲེན་པ་དང་རྗེས་སུ་མཐུན་པ། བཞི་པའི་མཚན་
ཉིད་ཡིན་ཏེ། མཛོད་ལས། དག་པ་ཉམས་པ་ཆ་མཐུན་སོགས། །རྣམ་བཞི་དེ་ནི་གོ་རིམ་
བཞིན། །ཉོན་མོངས་སྐྱེ་དང་རང་ས་དང་། །གོང་དང་ཟག་མེད་རྗེས་མཐུན་པའོ། །ཞེས་
གསུངས་པའི་ཕྱིར། །
མངོན་པ་གོང་འོག་ཏུ་སྲིད་རྩེའི་དངོས་གཞི་སྙོམས་འཇུག་ཟག་མེད་མེད་པར་བཤད་
ཀྱང་། རང་ལུགས་ལ་དེ་ཡོད་དེ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པ་དེས་
བསམ་གཏན་དང་པོའི་དངོས་གཞི་སྙོམས་འཇུག་ཐོབ་པའི་ཚེ། དེས་འདས་ལམ་གྱི་ངོ་
བོར་གྱུར་པའི་བསམ་གཟུགས་བརྒྱད་ཀ་ཐོབ་པའི་ཕྱིར། རྟགས་འོག་ཏུ་སྒྲུབ། གཉིས་
པ་ནི། དེས་ན་གོང་སའི་དངོས་གཞི་སྙོམས་འཇུག་གང་ཞིག །འཇིག་རྟེན་ལས་འདས་
པའི་དགེ་བར་དམིགས་པ། གོང་སའི་དངོས་གཞི་སྙོམས་འཇུག་ཟག་མེད་ཀྱི་མཚན་
ཉིད་ཡིན་ཏེ། མཛོད་ལས། ཟག་མེད་འཇིག་རྟེན་འདས་པའོ། །ཞེས་གསུངས་པའི་
ཕྱིར། དབྱེ་ན། བསམ་གཏན་དང་པོ་ནས་སྲིད་རྩེའི་བར་བརྒྱད་ཡོད། །
བསམ་གཏན་གྱི་ཡན་ལག་ལས་རྫས་བཏགས་
ཀྱི་ཁྱད་པར་བཤད་པ།
གསུམ་པ་ལ། བསམ་གཏན་གྱི་ཡན་ལག་བཤད་པ། གཟུགས་མེད་ཀྱི་དམིགས་
རྣམ་བཤད་པ། བསམ་གཏན་དང་གཟུགས་མེད་སྒོམ་པའི་འབྲས་བུ་བཤད་པའོ། །དང་
པོ་ལ། རྫས་བཏགས་ཀྱི་ཁྱད་པར། ཡན་ལག་(༡༢༤ བ)གི་ངོ་བོ། གྲངས་ངེས་པའི་
ཚུལ་ལོ། །དང་པོ་ནི། སྤྱིར་བསམ་གཏན་གྱི་ཡན་ལག་ལ་མིང་གི་སྒོ་ནས་བཅོ་བརྒྱད་དུ་
- 196 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
ཡོད་དེ། དང་པོ་ལ་ཡན་ལག་ལྔ། གཉིས་པ་ལ་བཞི། གསུམ་པ་ལ་ལྔ། བཞི་པ་ལ་བཞི་
ཡོད་པའི་ཕྱིར། དང་པོ་གྲུབ་སྟེ། དེའི་ཡན་ལག་ཏུ་གྱུར་པའི་རྟོག་དཔྱོད་གཉེན་པོའི་
ཡན་ལག །དེར་གྱུར་པའི་དབེན་པ་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག །
དེར་གྱུར་པའི་ཏིང་ངེ་འཛིན་གནས་ཀྱི་ཡན་ལག་རྣམས་སུ་ཡོད་པའི་ཕྱིར། གཉིས་པ་
གྲུབ་སྟེ། དེའི་ཡན་ལག་ཏུ་གྱུར་པའི་ནང་རབ་ཏུ་དང་བ་གཉེན་པོའི་ཡན་ལག །ཏིང་ངེ་
འཛིན་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག །ཏིང་ངེ་འཛིན་གནས་ཀྱི་
ཡན་ལག་རྣམས་སུ་ཡོད་པའི་ཕྱིར། གསུམ་པ་གྲུབ་སྟེ། དེའི་ཡན་ལག་ཏུ་གྱུར་པའི་
བཏང་སྙོམས་དྲན་ཤེས་བཞིན་གསུམ་གཉེན་པོའི་ཡན་ལག །དགའ་བས་དབེན་པའི་
བདེ་བ་ཕན་ཡོན་གྱི་ཡན་ལག །ཏིང་ངེ་འཛིན་གནས་ཀྱི་ཡན་ལག་རྣམས་སུ་ཡོད་པའི་
ཕྱིར། བཞི་པ་གྲུབ་སྟེ། དེར་གྱུར་པའི་དྲན་པ་དང་ཡོངས་དག་གཉེན་པོའི་ཡན་ལག །
ཚོར་བ་བཏང་སྙོམས་ཕན་ཡོན་གྱི་ཡན་ལག །ཏིང་ངེ་འཛིན་གནས་ཀྱི་ཡན་ལག་རྣམས་
སུ་ཡོད་པའི་ཕྱིར། དེ་ལྟར་ཡང་། མཛོད་རྩ་བ་ལས། དང་པོ་ལ་ལྔ་རྟོག་དཔྱོད་དང་། །
དགའ་དང་བདེ་དང་ཏིང་འཛིན་རྣམས། །གཉིས་པ་ལ་ནི་ཡན་ལག་བཞི། །རབ་དང་
དང་ནི་དགའ་ལ་སོགས། །གསུམ་པ་ལ་ལྔ་བཏང་སྙོམས་དང་། །དྲན་དང་ཤེས་བཞིན་
བདེ་དང་གནས། །མཐའ་ན་བཞི་དྲན་བཏང་སྙོམས་དང་། །བདེ་མིན་སྡུག་མིན་ཏིང་
འཛིན་རྣམས། །ཞེས་གསུངས་པའི་ཕྱིར། དེ་དག་ལ་མཛོད་པ་ལྟར་ན་རྫས་བཅུ་གཅིག་
ཏུ་འདོད་དེ། རྟོག་དཔྱོད་དགའ་བདེ་ཏིང་ངེ་འཛིན་རབ་དང་དྲན་ཤེས་བཞིན་འདུ་བྱེད་
བཏང་སྙོམས། ཚོར་བ་བདེ་བ། བཏང་སྙོམས་ཀྱི་རྫས་རྣམས་སུ་ཡོད་པའི་ཕྱིར། མངོན་
པ་གོང་མ་ལྟར་ན་དེ་རྣམས་རྫས་རིགས་ཀྱི་སྒོ་ནས་དགུར་འདུ་སྟེ། རྟོག་དཔྱོད་གཉིས་
དང་། བསམ་གཏན་དང་པོ་གཉིས་ཀྱི་ཡན་ལག་ཏུ་གྱུར་པའི་དགའ་བ། གསུམ་པའི་
ཡན་ལག་ཏུ་གྱུར་པའི་སེམས་ཚོར་བདེ་བའི་དབང་པོ། དྲན་ཤེས་བཞིན་བཏང་སྙོམས་
- 197-



OFA）
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གསུམ། བཞི་པའི་ཚོར་བ་བཏང་སྙོམས་ཏིང་ངེ་འཛིན་རྣམས་སུ་འདུ་བ་ཡིན་པའི་ཕྱིར།
རྟགས་དང་པོ་གྲུབ་སྟེ། རྟོག་དཔྱོད་གཉིས་པོ་དེ་རྫས་ཐ་དད་པ་ཁོ་ན་ཡིན་པའི་ཕྱིར།
གཉིས་པ་གྲུབ་སྟེ། དེ་གཉིས་ཀྱིས་ཡན་ལག་ (༡༢༥ན)ཏུ་གྱུར་པའི་དགའ་བདེ་གཉིས་
ནི་ཡིད་བདེ་བར་མཚུངས་པའི་ཕྱིར། གསུམ་པ་གྲུབ་སྟེ། དེའི་ཡན་ལག་ཏུ་གྱུར་པའི་
བདེ་བ་ནི་དགའ་བའི་ཀུན་དཀྲིས་དང་བྲལ་བའི་སེམས་ཚོར་བདེ་བ་ཡིན་པའི་ཕྱིར།
བཞི་པ་གྲུབ་སྟེ། གཉིས་པའི་ཡན་ལག་ཏུ་གྱུར་པའི་ནང་རབ་ཏུ་དང་བ་དང་བཞི་པའི་ཚོར་
བ་བཏང་སྙོམས། དྲན་པ་དང་བཏང་སྙོམས་ཡོངས་དག་རྣམས་དྲན་པ་དང་། བཏང་སྙོམས་
སུ་འདུ་བའི་ཕྱིར། དེས་ན་དགའ་བདེ་གཉིས་རྫས་གཅིག་ཡིན་ཡང་། རབ་དང་ནི་དྲན་
ཤེས་བཞིན་བཏང་སྙོམས་གསུམ་གྱི་ངོ་བོ་ཡིན་པས་རྫ་ས་སུ་དགུ་དང་ལྷག་མ་བརྒྱད་དུ་
འདོད་དོ།། ་
ཡན་ལག་གི་ངོ་བོ་བཤད་པ། །
གཉིས་པ་ལ་བཞི་ལས། དང་པོ་ལ། བསམ་གཏན་དང་པོའི་ཡན་ལག་ཏུ་གྱུར་པའི་
རྟོག་པ་ནི་སེམས་གང་ཤེས་རབ་ཀྱི་ཆ་ལ་བཏགས་པ་ངག་གིས་བརྗོད་པ་ཀུན་ནས་སློང་བ་
རང་ཡུལ་ལ་རྩིང་བའི་རྣམ་པས་འཇུག་པའི་བསམ་གཏན་དང་པོའི་སེམས་བྱུང་ཞིག་ལ་
འཇོག །དཔྱོད་པ་ནི་སེམས་གང་ཤེས་རབ་ཀྱི་ཆ་ལ་བཏགས་བརྗོད་བྱེད་ཀྱི་ངག་ཀུན་ནས་
སློང་བ་རང་ཡུལ་ལ་ཞིབ་མོར་དཔྱོད་པའི་རྣམ་པས་འཇུག་པའི་དེ་ལ་བྱེད་དེ། ཀུན་བཏུས་
ལས། རྟོག་པ་གང་ཞེ་ན། སེམས་པའམ་ཤེས་རབ་ལ་བརྟེན་ནས་ ཀུན་ཏུ་འཚོལ་བའི་ཡིད་
ཀྱིས་བརྗོད་པ་སྟེ། དེ་ནི་སེམས་རྩིང་བའོ། །དཔྱོད་པ་གང་ཞེ་ན། སེམས་པའམ་ཤེས་རབ་
ལ་བརྟེན་ནས་སོ་སོར་རྟོག་པའི་ཡིད་ཀྱིས་བརྗོད་པ་སྟེ། དེ་ནི་སེམས་ཞིབ་པའོ། །ཞེས་དང་།
མཛོད་རྩ་བ་ལས། རྟོག་དང་དཔྱོད་པ་རྩིང་ཞིབ་ཉིད། །ཅེས་གསུངས་པའི་ཕྱིར། འོ་ན་དེ་
གཉིས་བསམ་གཏན་དང་པོའི་དངོས་གཞི་སྙོམས་འཇུག་ཙམ་པོ་བའི་ཡན་ལག་ཏུ་ལྡན་པ་
- 198 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
མེད་དེ། དེ་གཉིས་འཛིན་སྟངས་ཀྱི་རྣམ་པ་འགལ་བའི་ཕྱིར། ཟེར་ན་སྐྱོན་མེད་དེ། དེའི་
ཡན་ལག་ཏུ་གྱུར་པའི་རྟོག་པ་དེས་རང་དང་མཚུངས་ལྡན་གྱི་བསམ་གཏན་དང་པོའི་དངོས་
གཞི་སྙོམས་འཇུག་དེ་ཧ་ཅང་རྩིང་པར་མི་བྱེད། དེར་གྱུར་པའི་དཔྱོད་པ་དེས་དེ་ཧ་ཅང་ཞིབ་
པར་མི་བྱེད་པའི་ཕྱིར། དཔེར་ན། མར་གསར་པ་ཆུ་གྲང་མོར་བཅུག་སྟེ་ཉི་མ་ལ་བཏང་བའི་
ཚེ་ཉི་མས་ཧ་ཅང་དྲོ་བར་མི་བྱེད། ཆུས་ཧ་ཅང་གྲང་བར་མི་བྱེད་པ་བཞིན་ནོ། །བྱེ་བྲག་སྨྲ་
བ་རྣམས་བསམ་གཏན་དང་པོའི་ཡན་ལག་ཏུ་གྱུར་པའི་དགའ་བ་དེ་ཡིད་བདེ་དང་། བདེ་བ་
ཤིན་སྦྱངས་ཀྱི་བདེ་བ་ལ་བྱེད། ཅེས་ཟེར། མཛོད་རྩ་བ་ལས། དང་པོ་ནི། ཤིན་ཏུ་སྦྱངས་པ་
བདེ་བ་ཡིན། །ཞེས་(༡༢༥བ)དང་། ལུང་རྣམ་གཉིས་ཕྱིར་དགའ་ཡིད་བདེ། །ཞེས་གསུངས་
པའི་ཕྱིར། །
རང་ལུགས་ནི། དེའི་དེ་གཉིས་ངོ་བོ་གཅིག་ཡིན་ཏེ། བསམ་གཏན་དང་པོའི་ཡན་
ལག་ཏུ་གྱུར་པའི་ཚོར་བ་སིམ་པར་མྱོང་བ་དེས་རང་རྒྱུད་ལྡན་གྱི་གང་ཟག་གི་དབང་པོ་
རྟེན་བཅས་ལས་རུང་དུ་བྱེད་པའི་ཆ་ནས་བདེ་བར་བཞག །དེས་རང་དང་མཚུངས་ལྡན་
གྱི་རྣམ་ཤེས་འཁོར་བཅས་དགའ་བ་རྣམས་ཀྱིས་ཚིམ་པར་བྱས་པའི་སྒོ་ནས་སེམས་
ལས་རུང་དུ་བྱེད་པའི་ཆ་ནས་དགའ་བར་བཞག་པའི་ཕྱིར་ཏེ། ཉན་སར། གཟུགས་ཀྱི་
ལུས་དང་ཡིད་ཀྱི་ལུས་ཀྱི་ཚོར་བའི་བདེ་བ་དང་ཤིན་ཏུ་སྦྱངས་པའི་བདེ་བ་སོ་སོར་མྱོང་
བར་བྱེད་པས་ན་དེའི་ཕྱིར། བདེ་བ་ལུས་ཀྱིས་མྱོང་ལ། ཞེས་གསུངས་པའི་ཕྱིར། དེར་
གྱུར་པའི་ཏིང་ངེ་འཛིན་ནི་རང་དང་མཚུངས་ལྡན་གྱི་སེམས་སེམས་བྱུང་རྣམས་དམིགས་
པ་གཅིག་ལ་སྡུད་པར་བྱེད་པའི་བསམ་གཏན་དང་པོའི་ཡིད་བྱེད་གཅིག་ལ་བྱེད། གཉིས་
པ་ནི། བྱེ་བྲག་སྨྲ་བས་བསམ་གཏན་གཉིས་པའི་ཡན་ལག་ཏུ་གྱུར་པའི་ནང་རབ་ཏུ་དང་
བ་ནི་བསམ་གཏན་དང་པོ་ལས་ངེས་པར་འབྱུང་བ་ལ་ཡིད་ཆེས་པའི་དད་པ་ཞིག་ལ་
བྱེད་དེ། མཛོད་རྩ་བ་ལས། རབ་ཏུ་དང་བ་དད་པ་ཡིན། །ཞེས་གསུངས་པའི་ཕྱིར།
- 199 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དེའི་ཡན་ལག་ཏུ་གྱུར་པའི་དྲན་ཤེས་བཞིན་བཏང་སྙོམས་གསུམ་པོ་དེ་དེའི་ཡན་ལག་
ཏུ་གྱུར་པའི་ནང་ཡོངས་སུ་དང་བ་ཡིན་ཏེ། བསྡུ་བར། དེ་ལ་ནང་ཡོངས་སུ་དང་བའི་
ཆོས་ཀྱི་ངོ་བོ་ཉིད་གང་ཞེ་ན། སྨྲས་པ་དྲན་པ་དང་། ཤེས་བཞིན་དང་། བཏང་སྙོམས་ཀྱི་
ངོ་བོ་ཉིད། ཅེས་གསུངས་པའི་ཕྱིར། དེར་གྱུར་པའི་དགའ་བདེ་གཉིས་སྔར་བཞིན།
ཏིང་ངེ་འཛིན་ཡང་སྔར་བཞིན་ནོ། ། །
གསུམ་པ་ནི། བསམ་གཏན་གསུམ་པའི་ཡན་ལག་ཏུ་གྱུར་པའི་དྲན་པ་ནི་བསམ་
གཏན་གཉིས་པའི་དགའ་བའི་ཀུན་དཀྲིས་ལྡོག་པའི་དམིགས་རྣམ་མི་བརྗེད་པར་འཛིན་
པའི་བསམ་གཏན་གསུམ་པའི་སས་བསྡུས་ཀྱི་ཡིད་བྱེད་ཅིག་ལ་འཇོག །དེའི་ཡན་ལག་
ཏུ་གྱུར་པའི་ཤེས་བཞིན་ནི་བྱིང་རྒོད་འབྱུང་མི་འབྱུང་རྟོག་པའི་བསམ་གཏན་གསུམ་པའི་
སས་བསྡུས་ཀྱི་ཡིད་བྱེད་ཅིག་ལ་བྱེད། དེའི་ཡན་ལག་ཏུ་གྱུར་པའི་བཏང་སྙོམས་ནི་རྟོག་
དཔྱོད་དང་དགའ་བའི་ཉོན་མོངས་པའི་ཀུན་དཀྲིས་དང་བྲལ་བའི་སྒོ་ནས་མི་མཉམ་པ་
མེད་པར་སེམས་རང་གི་དམིགས་པ་ལ་རྩེ་གཅིག་ཏུ་འཇོག་པའི་བསམ་གཏན་གསུམ་
པའི་སས་བསྡུས་ཀྱི་འདུ་བྱེད་བཏང་སྙོམས་པ་(༡༢༦ན)ཞིག་ལ་བྱེད། དེའི་ཡན་ལག་
ཏུ་གྱུར་པའི་བདེ་བ་ནི་དགའ་བའི་ཉོན་མོངས་པའི་ཀུན་དཀྲིས་དང་བྲལ་བའི་བསམ་
གཏན་གསུམ་པའི་སས་བསྡུས་ཀྱི་སེམས་ཚོར་བདེ་བའི་དབང་པོ་ཞིག་ལ་འཇོག །ཏིང་
ངེ་འཛིན་སྔར་བཞིན། འོ་ན། བསམ་གཏན་དང་པོ་ན་དྲན་ཤེས་བཞིན་བཏང་སྙོམས་
གསུམ་ཡོད་ན། དེའི་ཡན་ལག་ཏུ་མི་འཇོག །གཉིས་པར་རང་གི་མིང་ནས་མི་སྨོས།
གསུམ་པར་རང་གི་མིང་གིས་སྨོས་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ།
བསམ་གཏན་དང་པོར་དེ་གསུམ་ཡོད་ཀྱང་། དེ་གསུམ་རྟོག་དཔྱོད་ཀྱི་རྟོག་པས་བསླད་
པས་དེ་གསུམ་དེའི་ཡན་ལག་ཏུ་མ་བཞག །བསམ་གཏན་གཉིས་པར་དེ་གསུམ་ཡན་
ལག་ཏུ་ལྡན་ཡང་དགའ་བའི་ཉོན་མོངས་པའི་ཀུན་དཀྲིས་ཀྱིས་སྒྲིབ་པས་རང་མིང་གིས་
- 200 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
མ་སྨོས་པར་རབ་ཏུ་དང་བའི་མིང་གིས་བསྟན། བསམ་གཏན་གསུམ་པར་དེ་གསུམ་
བསམ་གཏན་གྱི་སྐྱོན་དེ་དག་དང་བྲལ་བས་རང་མིང་གིས་བསྟན་པ་ཡིན་པའི་ཕྱིར་ཏེ།
བསྡུ་བ་ལས། དེ་ལ་བསམ་གཏན་དང་པོ་ལ་ནི་དྲན་པ་དང་ཤེས་བཞིན་དང་བཏང་
སྙོམས་དག་རྟོག་པ་དང་དཔྱོད་པའི་སྒོ་དག་གིས་མངོན་པར་སྒྲིབ་པས་ན་དེའི་ཕྱིར་ཡོད་
ཀྱང་མ་སྨོས་སོ། །བསམ་གཏན་གཉིས་པ་ལ་ནི་ངོ་བོ་ཉིད་ལས་ལས་བྱེད་པ་དག་ཡིན་
ཡང་སེམས་དགའ་བའི་ཉོན་མོངས་པས་ཀུན་ནས་དཀྲིས་པ་ཡིན་པས་དེའི་ཕྱིར་ནང་
ཡོངས་སུ་དང་བའི་མིང་གིས་བསྟན་ཏོ། །བསམ་གཏན་གསུམ་པ་ལ་ནི་སེམས་ཀྱི་ཉེ་
བའི་ཉོན་མོངས་པ་དེ་དང་བྲལ་བའི་རང་གི་མཚན་ཉིད་དེ་ཁོ་ནས་བསྟན་ཏེ། ཞེས་
གསུངས་པའི་ཕྱིར། བཞི་པ་ནི། བསམ་གཏན་བཞི་པའི་ཡན་ལག་ཏུ་གྱུར་པའི་དྲན་པ་
དང་བཏང་སྙོམས་གཉིས་ལ་ཡོངས་དག་གི་སྒྲས་སྟོན་པའི་རྒྱུ་མཚན་ཡོད་དེ། བསམ་
གཏན་གྱི་སྐྱོན་བརྒྱད་ལས་གྲོལ་བའི་ཕྱིར། བསམ་གཏན་གྱི་སྐྱོན་བརྒྱད་ཡོད་དེ། རྟོག་
དཔྱོད་གཉིས། དབུགས་འབྱུང་རྔུབ་གཉིས། ཟག་བཅས་ཀྱི་ཚོར་བ་བདེ་བ་དང་ཡིད་
བདེ་གཉིས། སྡུག་བསྔལ་དང་ཡིད་མི་བདེ་གཉིས་ཏེ་བརྒྱད་དུ་ཡོད་པའི་ཕྱིར་ཏེ།
མཛོད་རྩ་བ་ལས། སྐྱོན་བརྒྱད་ལས་ནི་གྲོལ་བའི་ཕྱིར། །བཞི་པ་གཡོ་བ་མེད་པ་
ཡིན། །རྟོག་དང་དཔྱོད་དང་དབུགས་དག་དང་། །བདེ་བ་ལ་སོགས་བཞི་ཡིན་ནོ། །
ཞེས་གསུངས་པའི་ཕྱིར། །
དེས་ན་བསམ་གཏན་བཞི་པའི་(༡༢༦བ)ཡན་ལག་ཏུ་གྱུར་པའི་དྲན་པ་དང་བཏང་
སྙོམས་གཉིས་ནི། བསམ་གཏན་གྱི་སྐྱོན་བརྒྱད་ལས་གྲོལ་བའི་བསམ་གཏན་བཞི་པའི་
སས་བསྡུས་ཀྱི་དྲན་པ་དང་བཏང་སྙོམས་ལ་རིམ་བཞིན་འཇོག །དེར་གྱུར་པའི་བཏང་
སྙོམས་ནི་དེའི་སས་བསྡུས་ཀྱི་འདུ་བྱེད་བཏང་སྙོམས་བཞི་ག་ལ་བྱེད། ཏིང་ངེ་འཛིན་
སྔར་བཞིན་ནོ། །དེར་གྱུར་པའི་ཤེས་བཞིན་མི་འཇོག་སྟེ། དེར་བྱིང་རྒོད་འབྱུང་མི་
- 201 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
འབྱུང་རྟོག་མི་དགོས་པའི་ཕྱིར། རྟོག་དཔྱོད་དང་དགའ་བདེ་རྣམས་ཀྱང་བསམ་གཏན་
བཞི་པ་ལ་བལྟོས་ནས་གཡོ་བའི་སྐྱོན་དུ་བཤད་པ་ཡིན་གྱི་རང་རང་གི་ས་ལ་ལྟོས་ནས་
མ་ཡིན་ཏེ། བསྡུ་བ་ལས། གང་གི་ཚེ་བསམ་གཏན་དང་པོ་ལ་སོགས་པའི་རྟོག་པ་དང་
དཔྱོད་པ་ལ་སོགས་པས་ཏིང་ངེ་འཛིན་ལ་ཕན་འདོགས་པ་དང་ཡོངས་སུ་དག་པར་འགྱུར་
བའི་ཕྱིར་འཇུག་པ་ཡིན་ན། ཅིའི་ཕྱིར་བཅོམ་ལྡན་འདས་ཀྱིས་གཡོ་བའི་སྐྱོན་དུ་བསྟན་
ཞེ་ན། སྨྲས་པ་གཞན་གྱི་ས་ལ་ལྟོས་ཏེ་བསྟན་པ་ཡིན་གྱི་རང་གིས་ལས་ནི་མ་ཡིན་ནོ། །
ཞེས་གསུངས་པའི་ཕྱིར། འོ་ན་བསམ་གཏན་གྱི་ཡན་ལག་དེ་རྣམས་རང་རང་གི་སྙོམས་
འཇུག་ཡིན་ན། དེ་རྣམས་ཡན་ལག་ལྔ་པའི་བསམ་གཏན་དང་པོའི་དངོས་གཞིའི་སྙོམས་
འཇུག་ལ་སོགས་པ་ཁོ་ན་དགོས་ལ། དེ་རྣམས་དེ་མ་ཡིན་ན། དེ་རྣམས་དེ་དང་དེའི་
སས་བསྡུས་ཀྱི་ཡིད་བྱེད་ཀྱང་མ་ཡིན་པར་འགྱུར་རོ། །ཞེ་ན་སྐྱོན་མེད་དེ། དེ་རྣམས་དེ་
དང་དེའི་བསམ་གཏན་གྱི་དངོས་གཞི་སྙོམས་འཇུག་ཡིན་ཞིང་། དེ་རྣམས་ཡན་ལག་ལྔ་
པ་སོགས་སུ་ཐལ་བའི་སྐྱོན་མེད་པའི་ཕྱིར། དཔེར་ན། དཔུང་ཚོགས་ཡན་ལག་བཞི་
པའི་དམག་གི་ནང་ཚན་དུ་གྱུར་པའི་རྟ་པའི་དམག་དེ་ཡན་ལག་བཞི་པའི་དམག་མ་
ཡིན་ཀྱང་། དེ་རྣམས་དམག་ཡིན་པ་བཞིན་ནོ། །དེ་ལྟར་ཡང་། མཛོད་འགྲེལ་ལས།
ཡན་ལག་བཞི་པའི་དམག་ཇི་ལྟ་བ་བཞིན་དུ་ཡན་ལག་ལྔ་པའི་བསམ་གཏན་ཡང་དེ་
བཞིན་ནོ། །ཞེས་གསུངས་པའི་ཕྱིར། །
འོ་ན། བསམ་གཏན་བཞི་པོ་དེ་ལ་མི་འདྲ་བའི་ཁྱད་པར་ཅི་ཡོད་ཅེ་ན། དེའི་ཁྱད་
པར་ཡོད་དེ། བསམ་གཏན་དང་པོ་དང་གཉིས་པ་ལ་ཏིང་ངེ་འཛིན་ཡོངས་སུ་མ་རྫོགས་
པ་དང་རྫོགས་པའི་ཁྱད་པར་ཡོད། བསམ་གཏན་གཉིས་པ་དང་གསུམ་པ་ལ་ཕན་
འདོགས་པ་ཡོངས་སུ་མ་རྫོགས་པ་དང་རྫོགས་པའི་ཁྱད་པར་ཡོད། བསམ་གཏན་གསུམ་
པ་དང་བཞི་པ་ལ་ཡོངས་སུ་དག་པ་(༡༢༧ན)མ་རྫོགས་པ་དང་རྫོགས་པའི་ཁྱད་པར་
- 202 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན། །
ཡོད་པའི་ཕྱིར། དང་པོ་གྲུབ་སྟེ། དེ་གཉིས་ལ་རྟོག་དཔྱོད་ཀྱི་རྙོག་མས་དྭངས་པ་དང་མ་
དྭངས་པའི་ཁྱད་པར་ཡོད་པའི་ཕྱིར། གཉིས་པ་གྲུབ་སྟེ། དེ་གཉིས་ལ་དགའ་བའི་ཉོན་
མོངས་པའི་ཀུན་དཀྲིས་དང་མ་བྲལ་བ་དང་བྲལ་བའི་ཁྱད་པར་ཡོད་པའི་ཕྱིར། གསུམ་
པ་གྲུབ་སྟེ། དེ་གཉིས་ལ་བསམ་གཏན་གྱི་སྐྱོན་བརྒྱད་ཀྱིས་མ་དག་པ་དང་དག་པའི་
ཁྱད་པར་ཡོད་པའི་ཕྱིར། དེ་ལྟར་ཡང་བསྡུ་བ་ལས། བསམ་གཏན་དང་པོ་དང་བསམ་
གཏན་གཉིས་པ་ལ་ཁྱད་པར་ཅི་ཡོད་ཅེ་ན། སྨྲས་པ་ཏིང་ངེ་འཛིན་ཡོངས་སུ་རྫོགས་པའི་
ཁྱད་པར་ཡོད་དོ། །བསམ་གཏན་གཉིས་པ་དང་གསུམ་པ་ལ་ཁྱད་པར་ཅི་ཡོད་ཅེ་
ན། སྨྲས་པ་ཕན་འདོགས་པ་ཡོངས་སུ་རྫོགས་པའི་ཁྱད་པར་ཡོད་དོ། །བསམ་གཏན་
གསུམ་པ་དང་བཞི་པ་ལ་ཁྱད་པར་ཅི་ཡོད་ཅེ་ན། སྨྲས་པ་ཡོངས་སུ་དག་པ་རྫོགས་པའི་
ཁྱད་པར་ཡོད་དོ། །ཞེས་གསུངས་པའི་ཕྱིར། །
ཡན་ལག་གི་གྲངས་ངེས་བཤད་པ། །
གསུམ་པ་གྲངས་ངེས་པའི་ཚུལ་ནི། ཅིའི་ཕྱིར། བསམ་གཏན་རྣམས་ལ་ཡན་ལག་
ལྔ་པ་དང་བཞི་པ་བཞག་ཅེ་ན། དེ་སྟོན་པ་ལ། ཀུན་བཏུས་ལས། གཉེན་པོའི་ཡན་ལག་
དང༌། ཕན་ཡོན་གྱི་ཡན་ལག་དང་། དེ་གཉིས་ཀའི་གནས་ཀྱི་ཡན་ལག་གི་ཕྱིར། ཞེས་
གསུངས། དོན་ནི། བསམ་གཏན་གྱི་ཡན་ལག་ལ་བཅོ་བརྒྱད་དེར་གྲངས་ངེས་པའི་རྒྱུ་
མཚན་ཡོད་པ་ཡིན་ཏེ། གཉེན་པོའི་ཡན་ལག །ཕན་ཡོན་གྱི་ཡན་ལག །གནས་ཀྱི་ཡན་
ལག་གསུམ་གྱི་དབང་དུ་བྱས་ནས་དེ་ལྟར་བཞག་པའི་ཕྱིར། དེ་ཡང་ཡིན་ཏེ། བསམ་
གཏན་དང་པོའི་ཡན་ལག་ཏུ་གྱུར་པའི་རྟོག་དཔྱོད་གཉིས། གཉིས་པའི་ཡན་ལག་ཏུ་
གྱུར་པའི་ནང་རབ་ཏུ་དང་བ་དང་། གསུམ་པའི་ཡན་ལག་ཏུ་གྱུར་པའི་དྲན་ཤེས་བཞིན་
བཏང་སྙོམས་གསུམ། བཞི་པའི་ཡན་ལག་ཏུ་གྱུར་པའི་དྲན་པ་དང་བཏང་སྙོམས་ཡོངས་
- 203 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དག་དང་བརྒྱད་སྟེ། གཉེན་པོའི་ཡན་ལག་དང་། བསམ་གཏན་དང་པོའི་ཡན་ལག་ཏུ་
གྱུར་པའི་དབེན་པ་ལས་སྐྱེས་པའི་དགའ་བ་དེ་གཉིས། གཉིས་པའི་དེར་གྱུར་པའི་ཏིང་
ངེ་འཛིན་ལས་སྐྱེས་པའི་དགའ་བདེ་གཉིས། གསུམ་པའི་ཡན་ལག་ཏུ་གྱུར་པའི་དགའ་
བས་དབེན་པའི་བདེ་བའི་དབང་པོ། །བཞི་པའི་དེར་གྱུར་པའི་ཚོར་བ་རྣམས་ཕན་ཡོན་
གྱི་ཡན་ལག་དང་། བཞི་གའི་ཏིང་ངེ་འཛིན་རྣམས་གནས་ཀྱི་ཡན་(༡༢༧བ)ལག་ཡིན་
པའི་ཕྱིར། དང་པོ་གྲུབ་སྟེ། དེ་རྣམས་རང་རང་གི་ཉེར་བསྡོགས་ཀྱི་གནས་སྐབས་ཀྱི་
རང་རང་གི་འོག་སའི་ཉོན་མོངས་སྤོང་བྱེད་ཀྱི་གཉེན་པོའི་རྒྱུན་ཡིན་པའི་ཕྱིར། གཉིས་
པ་གྲུབ་སྟེ། དེ་རྣམས་རང་རང་གི་ཉེར་བསྡོགས་ཀྱིས་རང་རང་གི་འོག་ས་ལས་རྒྱལ་
བས་ཐོབ་པའི་ཕན་ཡོན་ཡིན་པའི་ཕྱིར། གསུམ་པ་གྲུབ་སྟེ། དེ་རྣམས་རང་རང་གི་
གཉེན་པོ་དང་ཕན་ཡོན་གྱི་ཡན་ལག་རྣམས་སྐྱེད་པར་བྱེད་པའི་ཕྱིར། དེས་ན་ཡན་ལག་
དེ་གསུམ་གྱི་དབང་དུ་བྱས་ནས་བཅོ་བརྒྱད་ཀྱི་གྲངས་ངེས་བྱས་པ་ཡིན་གྱི། བཅོ་བརྒྱད་
པོ་གང་རུང་མ་ཡིན་པའི་བསམ་གཏན་གྱི་དངོས་གཞི་སྙོམས་འཇུག་མེད་པ་མ་ཡིན་ཏེ།
དེ་དང་མཚུངས་ལྡན་གྱི་སེམས་པ་དང་འདུ་ཤེས་ལ་སོགས་པའི་སེམས་སེམས་བྱུང་རྣམ་
པ་དགུ་པོ་བསམ་གཏན་གྱི་དངོས་གཞིའི་སྙོམས་འཇུག་ཡིན་པའི་ཕྱིར། །
དེས་ན་བསམ་གཏན་རྣམས་ཡན་ལག་གི་སྒོ་ནས་རང་རང་གི་འོག་ས་ལས་འདས་
པ་ཡིན་ཏེ། འདོད་པ་ལ་འདོད་ཆགས་དང་བྲལ་བས་བསམ་གཏན་དང་པོ། རྟོག་དཔྱོད་
སྤངས་པས་གཉིས་པ། དགའ་བ་སྤངས་པས་གསུམ་པ། བདེ་བ་སྤངས་པས་བཞི་པར་
བཞག་པའི་ཕྱིར། དེས་ན་བསམ་གཏན་བཞི་པོ་དེ་ཟག་བཅས་ཀྱི་ཚོར་བ་བདེ་སྡུག་
མངོན་གྱུར་པ་ཕྲ་རགས་ལ་ངེས་པར་འབྱུང་བའི་སྒོ་ནས་བསམ་གཏན་བཞིར་བཞག་
ཅིང༌། ཟག་བཅས་ཀྱི་ཚོར་བ་བཏང་སྙོམས་ལ་ངེས་པར་འབྱུང་བའི་སྒོ་ནས་བསམ་
གཏན་གྱི་དངོས་གཞིའི་སྙོམས་འཇུག་ལྔ་པ་མི་འཇོག་པའི་རྒྱུ་མཚན་ཡོད་དེ། སོ་སོ་སྐྱེ་
- 204 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
བོས་འདུ་བྱེད་སྡུག་བསྔལ་གྱི་རང་བཞིན་དུ་རྟོགས་དཀའ་བའི་ཕྱིར། མདོ་ལས། བྱིས་
པ་ལག་མཐིལ་ལྟ་བུ་ཡིས། །འདུ་བྱེད་རྣམ་སྨིན་སྤུ་མི་རྟོགས། །ཞེས་གསུངས་པའི་ཕྱིར།
གཟུགས་མེད་ཀྱི་དམིགས་པ་བཤད་པ། །
གཉིས་པ་གཟུགས་མེད་ཀྱི་དམིགས་པ་བཤད་པ་ལ། ནམ་མཁའ་མཐའ་ཡས།
རྣམ་ཤེས་མཐའ་ཡས། ཅི་ཡང་མེད། སྲིད་རྩེའི་དངོས་གཞིའི་སྙོམས་འཇུག་གི་དམིགས་
པ་བཤད་པའོ། །
དང་པོ་ནི། བསམ་གཏན་བཞི་པ་ཐོབ་པ་ན་རྣལ་འབྱོར་པ་དེས་གཟུགས་ལ་སྐྱོན་
དང༌། གཟུགས་མེད་ལ་ཡོན་ཏན་དུ་མཐོང་ནས་གཟུགས་ཀྱི་འདུ་ཤེས་བཟློག་པའི་ཕྱིར།
ཁ་དོག་དང་དབྱིབས་དང་རེག་བྱ་སོགས་ཀྱི་མཚན་མ་དང་བྲལ་བའི་ནམ་མཁའི་འདུ་
ཤེས་ཁོ་ན་སྒོམ་པ་ན། སྔོ་སེར་སོགས་སུ་སྣང་བའི་གཟུགས་དང་། གྱང་དང་རྩིག་པ་
སོགས་སུ་སྣང་བའི་ཐོགས་པ་དང་(༡༢༨ན)གོས་རྒྱན་དང་། སྐྱེད་མོས་ཚལ་དང་རི་ལ་
སོགས་པར་སྣང་བའི་སྣ་ཚོགས་པའི་འདུ་ཤེས་ནུབ་སྟེ། དེ་དག་ལ་ཡིད་གཏད་ཀྱང་
ཐམས་ཅད་ནས་ཐམས་ཅད་དུ་མི་འབྱུང་བ་ཡིན་ཏེ། བསྡུ་བ་ལས། ཇི་སྲིད་དུ་དངོས་
གཞི་ལ་སྙོམས་པར་མི་འཇུག་པའི་བར་དུ་ནི་ནམ་མཁའ་ཁོ་ན་ལ་དམིགས་པར་བྱེད་དེ།
སྙོམས་པར་ཞུགས་ནས་ནི་ནམ་མཁའ་དེ་ཉིད་དང་དེ་ལས་གཞན་པའི་རང་སའི་ཕུང་པོ་
ལ་དམིགས་པར་བྱེད་དོ། །ཉེར་བསྡོགས་ཀྱི་ཚེ་ན་ནི་རང་གི་འོག་སའི་ཕུང་པོ་རྣམས་ལ་
ཡང་དམིགས་པར་བྱེད་དོ། །ཞེས་གསུངས་པའི་ཕྱིར། དོན་བསྡུ་ན། ནམ་མཁའ་མཐའ་
ཡས་ཀྱི་དངོས་གཞིའི་སྙོམས་འཇུག་དེས་སྦྱོར་བའི་དུས་སུ་གཟུགས་དང་ཐོགས་པའི་
འདུ་ཤེས་ལ་རགས་པར་མཐོང་ནས་དེ་བཟློག་པའི་ཕྱིར་དུ་ནམ་མཁའི་འདུ་ཤེས་ཁོ་ན་
ལ་དམིགས་པར་བྱེད་ཅིང་། དེས་མངོན་དུ་གྱུར་པའི་དངོས་གཞི་སྙོམས་འཇུག་ཐོབ་པ་
- 205 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼ང༽
ན་ཡང་ནམ་མཁའ་དེ་ཉིད་ལས་གཞན་པའི་རང་སའི་མིང་བཞིའི་ཕུང་པོ་རྣམས་ལ་
དམིགས་པར་བྱེད། ཅེས་པའོ། ། །
གཉིས་པ་ནི། རྣམ་ཤེས་མཐའ་ཡས་ཀྱི་དངོས་གཞིའི་སྙོམས་འཇུག་གི་སྦྱོར་བའི་
ཚེ་ནམ་མཁའི་འདུ་ཤེས་ལ་རགས་པར་མཐོང་ནས་དེ་ཉིད་བཟློག་པའི་ཕྱིར། རྣམ་པར་
ཤེས་པའི་ཡུལ་ཅན་གྱི་རྣམ་ཤེས་ཙམ་དམིགས་ཡུལ་དུ་བྱས་ནས་སྒོམ་པས། དེ་མངོན་
དུ་གྱུར་པའི་དངོས་གཞི་ཐོབ་པ་ན་རྣམ་ཤེས་དེ་ཉིད་དང་དེ་ལས་གཞན་པའི་རང་སས་
བསྡུས་པའི་མིང་བཞིའི་ཕུང་པོ་ལ་དམིགས་པར་བྱེད། །
གསུམ་པ་ནི། ཅི་ཡང་མེད་ཀྱི་དངོས་གཞི་སྙོམས་འཇུག་གི་སྦྱོར་བའི་ཚེ་རྣམ་ཤེས་
ཀྱི་འདུ་ཤེས་དེ་རགས་པར་མཐོང་ནས་དེ་བཟློག་པའི་ཕྱིར་དུ་གཟུགས་ཅན་དང་གཟུགས་
མེད་ཀྱི་དམིགས་པ་བཙལ་བ་ན་ཅི་ཡང་མ་རྙེད་ནས་དམིགས་པ་ཅི་ཡང་མེད་དོ་སྙམ་དུ་
འདུ་ཤེས་པའི་འདུ་ཤེས་ལ་དམིགས་པར་བྱེད་ཅིང་། དེ་མངོན་དུ་གྱུར་པའི་དངོས་གཞི་
སྙོམས་འཇུག་ཐོབ་པའི་ཚེ་ཅི་ཡང་མེད་པའི་འདུ་ཤེས་དེ་ཉིད་དང་དེ་ལས་གཞན་པའི་
རང་སས་བསྡུས་པའི་མིང་བཞིའི་ཕུང་པོ་ལ་དམིགས་པར་བྱེད། །
བཞི་པ་ནི། སྲིད་རྩེའི་དངོས་གཞིའི་སྙོམས་འཇུག་གི་སྦྱོར་བའི་ཚེ་ཅི་ཡང་མེད་དོ་
སྙམ་པའི་འདུ་ཤེས་ལ་རགས་པར་མཐོང་ནས་དེ་བཟློག་པའི་ཕྱིར་འདུ་ཤེས་རགས་པ་
ནི་ཡོད་པ་མ་ཡིན་(༡༢༨བ)འདུ་ཤེས་ཕྲ་བ་ནི་མེད་པ་མ་ཡིན་ནོ་སྙམ་དུ་འདུ་ཤེས་པ་ལ་
དམིགས་པར་བྱེད་ཅིང་། དེ་མངོན་དུ་གྱུར་པའི་དངོས་གཞིའི་སྙོམས་འཇུག་ཐོབ་པའི་ཚེ་
འདུ་ཤེས་མེད་འདུ་ཤེས་མེད་མིན་གྱི་འདུ་ཤེས་དེ་ཉིད་དང་དེ་ལས་གཞན་པའི་རང་སས་
བསྡུས་པའི་མིང་བཞིའི་ཕུང་པོ་ལ། དམིགས་པར་བྱེད། གཟུགས་མེད་བཞི་པོ་དེ་ལ་
ཡན་ལག་མི་འདྲ་བའི་ཁྱད་པར་མེད་དེ། ཀུན་བཏུས་ལས། གཟུགས་མེད་པ་རྣམས་ནི་
ཞི་གནས་སུ་རོ་གཅིག་པའི་ཕྱིར། ཡན་ལག་རྣམ་པར་བཞག་པ་མེད་དོ། །ཞེས་གསུངས།
- 206 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
དེ་རྣམས་དམིགས་པའི་སྒོ་ནས་རང་རང་གི་འོག་ས་ལས་འདས་པ་ཡིན་ཏེ། དེ་
དག་དམིགས་རྣམ་སྔ་མ་རྣམས་དོར་ནས་ཕྱི་མ་ལ་འཇུག་པར་བྱེད་པའི་ཕྱིར། །
དེ་དག་སྒོམ་པའི་འབྲས་བུ་བཤད་པ།
གསུམ་པ་དེ་དག་སྒོམ་པའི་འབྲས་བུ་བཤད་པ་ནི། ཚེ་རབས་གཞན་དུ་རྒྱུ་སྙོམས་
འཇུག་གི་བསམ་གཏན་སྒོམ་པའི་རྣམ་སྨིན་གྱི་འབྲས་བུ་དང་རྒྱུ་མཐུན་གྱི་འབྲས་བུ་གང་
རུང་གིས་བསྡུས་པའི་སྐྱེས་ཐོབ་ཀྱི་ཆོས། འབྲས་བུ་སྐྱེ་བའི་བསམ་གཏན་གྱི་མཚན་
ཉིད། དཔེར་ན་ཚངས་རིས་ནས་འོག་མིན་གྱི་བར་གྱི་སེམས་ཅན་གྱི་རྒྱུད་ཀྱི་སྐྱེས་ཐོབ་
ཀྱི་ཆོས་ལྟ་བུ། ལེགས་པར་བཤད་པ་གསེར་གྱི་ཕྲེང་བ་ལས་ནི་གཟུགས་ཁམས་པའི་
སྣོད་ཀྱི་འཇིག་རྟེན་རྣམས་རྒྱུ་སྙོམས་འཇུག་གི་བསམ་གཏན་སྒོམ་པའི་བདག་འབྲས་
དང༌། དེའི་བཅུད་ཀྱི་སེམས་ཅན་རྣམས་དེའི་རྒྱུ་མཐུན་གྱི་འབྲས་བུར་བཤད། ཚེ་
རབས་གཞན་དུ་རྒྱུ་སྙོམས་འཇུག་གི་གཟུགས་མེད་སྒོམ་པའི་རྣམ་སྨིན་གྱི་འབྲས་བུ་དང་
རྒྱུ་མཐུན་གྱི་འབྲས་བུ་གང་རུང་གིས་བསྡུས་པའི་སྐྱེས་ཐོབ་ཀྱི་ཆོས། འབྲས་བུ་སྐྱེ་བའི་
གཟུགས་མེད་ཀྱི་མཚན་ཉིད། དཔེར་ན། གཟུགས་མེད་རིགས་བཞིར་སྐྱེས་པའི་སེམས་
ཅན་གྱི་རྒྱུད་ཀྱི་སྐྱེས་ཐོབ་ཀྱི་ཆོས་ལྟ་བུ་སྟེ་སྔར་བཞིན་ནོ། ། ་་།
དེས་ན་བསམ་གཏན་དང་པོའི་དངོས་གཞིའི་སྙོམས་འཇུག་དག་པ་བ་ཆུང་འབྲིང་
ཆེན་པོ་སྒོམ་པས་ཚངས་རིས། ཚངས་པ་འདུན་ན་འདོན། ཚངས་ཆེན་གསུམ་གྱི་སྐྱེ་བ་
འགྲུབ་པར་བྱེད། དེ་བཞིན་དུ་བསམ་གཏན་གཉིས་པའི་དེ་གསུམ་གྱིས་འོད་ཆུང༌། ཚད་
མེད་འོད། འོད་གསལ་གསུམ་འགྲུབ་པར་བྱེད། བསམ་གཏན་གསུམ་པའི་དེ་གསུམ་
གྱིས་དགེ་ཆུང་། ཚད་མེད་དགེ །དགེ་རྒྱས་གསུམ་འགྲུབ་པར་བྱེད། བསམ་(༡༢༩ན)
གཏན་བཞི་པའི་དེ་གསུམ་གྱིས་སྤྲིན་མེད། བསོད་ནམས་སྐྱེས། འབྲས་བུ་ཆེ་བ་གསུམ་
- 207 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
འགྲུབ་པར་བྱེད་དེ། ཀུན་བཏུས་ལས། བསམ་གཏན་དང་པོ་ལ་ཆུང་ངུ་དང་འབྲིང་དང་
ཆེན་པོར་བསྒོམས་པས་བསམ་གཏན་དང་པོའི་སྐྱེ་བ་གསུམ་མོ། །བསམ་གཏན་དང་པོ་
ལ་ཇི་ལྟར་ལྷག་མ་རྣམས་ལ་ཡང་དེ་བཞིན་ཏེ། བསམ་གཏན་རྣམས་ཀྱི་སྐྱེ་བ་གསུམ་
གསུམ་མོ། །ཞེས་གསུངས་པའི་ཕྱིར། །
ནམ་མཁའ་མཐའ་ཡས་ཀྱི་དངོས་གཞི་སྙོམས་འཇུག་ཆུང་འབྲིང་ཆེན་པོར་སྒོམ་
པས་ནམ་མཁའ་མཐའ་ཡས་ཀྱི་སྐྱེ་བ་བཟང་ངན་འབྲིང་གསུམ་འགྲུབ་པར་བྱེད། དེས་
ཕྱི་མ་རྣམས་ལ་རིགས་འདྲ། ཀུན་བཏུས་ལས། གཟུགས་མེད་པ་རྣམས་ནི་གནས་
གཞན་མེད་པའི་ཕྱིར་སྐྱེ་བ་ཐ་དད་པ་མེད་དོ། །དེ་ན་ཆུང་ངུ་དང་འབྲིང་ཆེན་པོར་སྒོམ་
པས་སྐྱེ་བ་མཐོ་བ་དང་དམའ་བ་དང་ངན་པ་དང་བཟང་པོར་མངོན་ནོ། །ཞེས་གསུངས་
པའི་ཕྱིར། དེའི་སྐྱེ་བ་བཟང་ངན་སོགས་ཀྱང་གཟུགས་མེད་ན་གཟུགས་མེད་པས་བླ་
འོག་གིས་ཕྱེ་བའི་གནས་གཞན་མེད་ཀྱང་དེ་བཞི་ལ་ཚེ་རིང་ཐུང་གིས་སྐྱེ་བ་མཐོ་དམན་
དང་ཉོན་མོངས་མང་ཉུང་གིས་སྐྱེ་བ་བཟང་ངན་ཡོད་དོ། །ཆུང་འབྲིང་ཆེན་པོར་སྒོམ་
པའི་དོན་ཡང་ཡོད་དེ། གུས་སྦྱོར་དང་རྒྱུན་སྦྱོར་གང་རུང་མེད་པར་སྒོམ་པ་ཆུང་ངུ་དང་།
གང་རུང་གཅིག་དང་ལྡན་པར་སྒོམ་པ་འབྲིང་དང་། གཉིས་ཀ་དང་ལྡན་པར་སྒོམ་པ་
ཆེན་པོར་སྒོམ་པའི་དོན་ཡིན་པའི་ཕྱིར། བསམ་གཏན་གྱི་སྤྲེལ་སྒོམ་ལྔ་བྱས་པས་རིམ་
བཞིན་གནས་གཙང་གི་སྐྱེ་བ་ལྔ་འགྲུབ་པར་བྱེད་དེ། མཛོད་རྩ་བ་ལས། དེ་ནི་རྣམ་པ་
ལྔ་ཡི་ཕྱིར། །གནས་གཙང་སྐྱེ་བ་ལྔ་ཁོ་ན། །ཞེས་གསུངས་པའི་ཕྱིར། །
དེ་ལྟར་ཐོབ་པའི་རྟགས་བཤད་པ། ད་
གསུམ་པ་དེ་ལྟར་ཐོབ་པའི་རྟགས་བཤད་པ་ནི། བསམ་གཏན་དང་གཟུགས་མེད་
ཀྱི་དངོས་གཞི་སྙོམས་འཇུག་རྣམས་ཐོབ་པའི་རྟགས་ཡོད་དེ། བསམ་གཏན་གྱི་དངོས་
- 208 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
གཞི་སྙོམས་འཇུག་རྣམས་ལ་སྙོམས་པར་འཇུག་པའི་ཚེ་ལུས་སའི་འོག་ཏུ་བྱིང་བ་ལྟ་
བུར་སྣང་བའི་རྟགས་འབྱུང་ལ། གཟུགས་མེད་ཀྱི་དངོས་གཞི་སྙོམས་འཇུག་རྣམས་ལ་
སྙོམས་པར་འཇུག་པའི་ཚེ་ནམ་མཁའ་ལ་འཕུར་བ་ལྟ་བུར་སྣང་བའི་རྟགས་འབྱུང་བ་
ཡིན་ཏེ། ཀུན་བཏུས་ལས། དེ་ལ་བསམ་གཏན་རྣམས་ལ་སྙོམས་(༡༢༩བ)པར་འཇུག་
པའི་ཚེ་ནི་ལུས་སའི་འོག་ཏུ་བྱིང་བར་སྣང་བ་ལྟ་བུའི་རྟགས་འབྱུང་ངོ༌། །གཟུགས་མེད་
པ་དག་ལ་སྙོམས་པར་འཇུག་པའི་ཚེ་ན་ནི། ལུས་ནམ་མཁའ་ལ་འཕུར་བ་ལྟ་བུར་སྣང་
བའི་རྟགས་འབྱུང་སྟེ། ཞེས་གསུངས་པའི་ཕྱིར། །
ཐོབ་པ་པོའི་གང་ཟག་བཤད་པ།
བཞི་པ་ཐོབ་པ་པོའི་གང་ཟག་བཤད་པ་ལ། འགྲོ་བ་རིགས་དྲུག་གི་དབང་དུ་བྱས་
པ་དང་། ཁམས་གསུམ་གྱི་དབང་དུ་བྱས་པ་དང་། སྐྱེ་འཕགས་ཀྱི་རྟེན་གྱི་དབང་དུ་བྱས་
པའོ། །དང་པོ་ནི། ངན་སོང་གསུམ་དང་སྒྲ་མི་སྙན་པའི་རྟེན་ལ་བསམ་གཏན་དང་
གཟུགས་མེད་ཀྱི་དངོས་གཞི་སྙོམས་འཇུག་གསར་དུ་སྐྱེ་བ་མེད་དེ། དེ་རྣམས་དེ་གསར་
དུ་སྐྱེ་བའི་འགལ་རྐྱེན་གྱི་རིགས་སུ་གྱུར་པའི་རྣམ་སྨིན་གྱི་སྒྲིབ་པ་ཤས་ཆེན་པོ་དང་
ལྡན་པའི་ཕྱིར། ལྷ་མ་ཡིན་དང་ཟ་མ་མ་ནིང་རྣམས་ཀྱི་རྟེན་ལ་དེ་གསར་དུ་སྐྱེ་བ་མེད་
དེ། དེ་རྣམས་དེ་གསར་དུ་སྐྱེ་བའི་གེགས་ཕྲག་དོག་གི་སྒྲིབ་པ་ཤས་ཆེན་པོ་དང་ལྡན་
པའི་ཕྱིར། དེ་རྣམས་མ་གཏོགས་པའི་གླིང་གསུམ་གྱི་སྐྱེས་པ་བུད་མེད་དང་འདོད་ལྷ་
རྣམས་ཀྱི་རྟེན་ལ་དེ་གསར་དུ་སྐྱེ་བ་ཡོད་དེ། དེ་རྣམས་ཀྱི་རྟེན་ལ་དེ་གསར་དུ་སྐྱེ་བའི་
འགལ་རྐྱེན་དང་བྲལ་ཞིང་མཐུན་རྐྱེན་ཚང་བ་ཡོད་པའི་ཕྱིར། །
གཉིས་པ་ནི། འདོད་པའི་རྟེན་ལ་བསམ་གཏན་དང་པོའི་དངོས་གཞི་སྙོམས་
འཇུག་གསར་དུ་སྐྱེ་བ་ཡོད་པ་ནས་ཅི་ཡང་མེད་ཀྱི་རྟེན་ལ་སྲིད་རྩེའི་སྙོམས་འཇུག་གསར་
- 209 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
དུ་སྐྱེ་བའི་བར་རྣམས་སུ་ཡོད་དེ། འདོད་པའི་རྟེན་ལ་བསམ་གཏན་དང་པོའི་ཉེར་
བསྡོགས་སྐྱེ་བ་ཡོད་པ་ནས། ཅི་ཡང་མེད་ཀྱི་རྟེན་ལ་སྲིད་རྩེའི་ཉེར་བསྡོགས་གསར་དུ་
སྐྱེས་པ་ཡོད་པའི་བར་ཡིན་པའི་ཕྱིར། བསམ་གཏན་དང་པོའི་རྟེན་ལ་བསམ་གཏན་
དང་པོའི་དངོས་གཞི་སྙོམས་འཇུག་གསར་དུ་སྐྱེ་བ་མེད་པ་སོགས་སྲིད་རྩེའི་བར་ལ་
རིགས་འདྲ་སྟེ། བསམ་གཏན་དང་པོའི་རྟེན་ལ་བསམ་གཏན་དང་པོའི་ཉེར་བསྡོགས་
གསར་དུ་སྒོམ་པ་མེད་པ་སོགས་ཡིན་པའི་ཕྱིར་ཏེ། བསམ་གཏན་དང་པོ་པ་ཡིན་ན།
བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པས་ཁྱབ་པ་སོགས་ཡིན་པའི་
ཕྱིར། བསམ་གཏན་གཉིས་པའི་རྟེན་ལ་བསམ་གཏན་དང་པོའི་དངོས་གཞི་སྙོམས་
འཇུག་གསར་དུ་སྐྱེ་བ་སོགས་མེད་ཀྱང་། བསམ་གཏན་གཉིས་པའི་རྟེན་ལ་བསམ་
གཏན་དང་པོའི་དངོས་གཞི་སྙོམས་འཇུག་མངོན་དུ་བྱེད་པ་ནི་ཡོད་དེ། བསམ་(༡༣༠ན)
གཟུགས་བརྒྱད་ཀ་ཐོབ་པའི་བསམ་གཏན་གཉིས་པ་པ་ཡོད་པའི་ཕྱིར། སྲིད་རྩེའི་རྟེན་
ལ་ཅི་ཡང་མེད་ཀྱི་དངོས་གཞི་སྙོམས་འཇུག་གསར་དུ་སྐྱེ་བ་མེད་ཀྱང་དེའི་རྟེན་ལ་དེ་
མངོན་དུ་བྱེད་པ་ནི་ཡོད་དེ། ཅི་ཡང་མེད་ཀྱི་དངོས་གཞི་སྙོམས་འཇུག་ཏུ་གྱུར་པའི་
ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས་ཉན་ཐོས་དགྲ་བཅོམ་
པའི་འབྲས་བུ་མངོན་དུ་བྱེད་པའི་སྲིད་རྩེའི་རྟེན་ཅན་གྱི་ཕྱིར་མི་འོང་ཡོད་པའི་ཕྱིར་ཏེ།
མཛོད་རྩ་བ་ལས། སྲིད་རྩེར་འཕགས་པས་ཅི་ཡང་མེད། །མངོན་སུམ་བྱས་ནས་ཟག་པ་
ཟད། །ཅེས་གསུངས་པའི་ཕྱིར། །
གསུམ་པ་ནི། བསམ་གཟུགས་བརྒྱད་ཀ་ཐོབ་པའི་སོ་སྐྱེ་ཡོད་དེ། སྲིད་རྩེའི་རྟེན་
ཅན་གྱི་སོ་སྐྱེ་ཡོད་པའི་ཕྱིར། བསམ་གཏན་གྱི་དངོས་གཞིའི་སྙོམས་འཇུག་མ་ཐོབ་པའི་
འཕགས་པ་མང་དུ་ཡོད་ཅིང༌། དེ་མ་ཐོབ་པའི་དགྲ་བཅོམ་པ་ཡང་ཡོད་དེ། བསྔགས་
འོས་བསྔགས་བསྟོད་ལས། ཁྱོད་ཀྱི་བསྟན་པའི་རྗེས་འབྲང་བ། །བསམ་གཏན་དངོས་
- 210 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
གཞི་མ་ཐོབ་ཀྱང་། །བདུད་ཀྱི་མིག་རས་བཙའ་བཞིན་དུ། །སྲིད་པ་དག་ཀྱང་ལྡོག་པར་
བྱེད། །ཅེས་གསུངས་པའི་ཕྱིར། བསམ་གཏན་དང་པོའི་དངོས་གཞིའི་སྙོམས་འཇུག་
ཐོབ་ནས་བསམ་གཏན་གཉིས་པའི་དངོས་གཞི་སྙོམས་འཇུག་མ་ཐོབ་པའི་འཕགས་པ་
ཡོད་དེ། རང་ཐོབ་བྱེད་ཀྱི་ཐབས་སུ་གྱུར་པའི་འཇིག་རྟེན་པའི་ཞི་རགས་ཀྱི་རྣམ་པ་ཅན་
གྱི་ལམ་ཁོ་ན་ལ་བརྟེན་ནས་དངོས་སུ་ཐོབ་པའི་ཕྱིར་མི་འོང་གི་འབྲས་བུ་མངོན་དུ་བྱས་
མ་ཐག་པའི་ཕྱིར་མི་འོང་དེས་བསམ་གཏན་དང་པོའི་དངོས་གཞི་སྙོམས་འཇུག་ཐོབ་
ཀྱང་བསམ་གཏན་གཉིས་པའི་དེ་མ་ཐོབ་པའི་ཕྱིར། བྱང་སེམས་ཡིན་ན། བསམ་
གཏན་གྱི་ཉེར་བསྡོགས་ཐོབ་པས་ཁྱབ་སྟེ། དེ་ཡིན་ན་ཞི་ལྷག་ཟུང་འབྲེལ་ཐོབ་པས་
ཁྱབ་པའི་ཕྱིར། ཚོགས་ལམ་ཆེན་པོ་ལ་གནས་པའི་སེམས་དཔའ་ཡིན་ན། བསམ་
གཏན་གྱི་དངོས་གཞི་ཐོབ་པས་ཁྱབ་སྟེ། དེ་ཡིན་ན་ཆོས་རྒྱུན་གྱི་ཏིང་ངེ་འཛིན་ཐོབ་པས་
ཁྱབ་པའི་ཕྱིར་ཏེ། མདོ་སྡེའི་རྒྱན་ལས། དེའི་ཚེ་ཆོས་ཀྱི་རྒྱུན་ལས་ནི། ཞེས་སོགས་
གསུངས་པའི་ཕྱིར། །
ཁ་ཅིག །རབ་མཐའི་བསམ་གཏན་ཡིན་ན། བསམ་གཏན་བཞི་པ་ཡིན་པས་ཁྱབ་
པར་འདོད་པ་མི་འཐད་དེ། བསམ་གཟུགས་བརྒྱད་ཀ་ལ་རབ་མཐའ་(༡ ༣༠བ)ཡོད་
པའི་ཕྱིར་ཏེ། ཀུན་བཏུས་ལས། རྣམ་པར་བཞག་པས་ཇི་ལྟ་བུ་ཞེ་ན། རབ་ཀྱི་མཐའ་
ལས་བྱུང་བ་བསམ་གཏན་དང་པོ་ནས་འདུ་ཤེས་མེད། འདུ་ཤེས་མེད་མིན་གྱི་སྐྱེ་མཆེད་
ཀྱི་བར་དུ་རྣམ་པར་བཞག་པ་ཞེས་བྱའོ། །ཞེས་གསུངས་པའི་ཕྱིར། དེའི་དོན་ཡང་
འཕེལ་བ་གསུམ་གྱིས་སྦྱངས་པའི་བསམ་གཏན་དང་གཟུགས་མེད་དེ་དག་ལ་རབ་ཀྱི་
མཐའ་ལས་བྱུང་བ་ཞེས་བྱ་ལ། འཕེལ་བ་གསུམ་ཡོད་དེ། བསམ་གཟུགས་བརྒྱད་ཀ་
ལ་རིམ་གྱིས་ལུགས་མཐུན་དང་ལུགས་ལྡོག་ཏུ་ཞུགས་པ་ནི་འཕེལ་བ་ཆུང་ངུ་། རེ་རེ་
བར་དུ་བཞག་སྟེ་ཐོད་རྒལ་ལ་ལུགས་མཐུན་དུ་ཞུགས་པ་ནི་འཕེལ་བ་འབྲིང་། དེ་ཉིད་
- 211 -



རྗེ
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
ལུགས་ལྡོག་ཏུ་ཞུགས་པ་ནི་འཕེལ་བ་ཆེན་པོ་ཡིན་པའི་ཕྱིར། ཁ་ཅིག །ངན་སོང་གི་རྟེན་
ལ་བསམ་གཏན་གཟུགས་མེད་ཀྱི་དངོས་གཞི་སྙོམས་འཇུག་གསར་དུ་སྐྱེ་བ་ཡོད་དེ།
དེའི་རྟེན་ལ་སྙིང་རྗེ་ཚད་མེད་གསར་དུ་སྐྱེ་བ་ཡོད་པ་གང་ཞིག །ཚད་མེད་བཞི་པོ་གང་
རུང་ཡིན་ན། རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་སེམས་ལ་
བརྟེན་ནས་བྱུང་བས་ཁྱབ་པའི་ཕྱིར། དང་པོ་གྲུབ་སྟེ། དེའི་རྟེན་ལ་སྙིང་རྗེ་ཆེན་པོ་
གསར་དུ་སྐྱེ་བ་ཡོད་པའི་ཕྱིར་ན་མ་ཁྱབ། ཁ་ཅིག །མཚམས་མེད་བྱས་པའི་རྟེན་ལ་
བསམ་གཏན་དང་གཟུགས་མེད་ཀྱི་སྙོམས་འཇུག་གསར་དུ་སྐྱེ་བ་མེད་པར་འདོད་པ་མི་
འཐད་དེ། རྒྱལ་པོ་མ་སྐྱེས་དགྲས་ཚེ་དེ་ལ་བསམ་གཏན་གྱི་སྙོམས་འཇུག་ཐོབ་པའི་
ཕྱིར་ཏེ། དེས་ཚེ་དེ་ཉིད་ལ་བསམ་གཏན་གྱི་ཉེར་བསྡོགས་ཐོབ་པའི་ཕྱིར་ཏེ། དེས་རྒྱུན་
ཞུགས་ཐོབ་པའི་ཕྱིར། །
ཁ་ཅིག །ངན་སོང་པ་རྣམས་བསམ་གཏན་གཟུགས་མེད་དངོས་གཞིའི་སྙོམས་འཇུག་
གསར་དུ་སྐྱེ་བ་དང་སྐྱེས་ཟིན་གནས་པའི་རྟེན་དུ་མི་རུང་སྟེ། དེ་རྣམས་རྣམ་སྨིན་གྱི་
སྒྲིབ་པ་ཤེས་ཆེན་པོ་དང་ལྡན་པའི་ཕྱིར། འདུ་ཤེས་མེད་པ་དང་སྲིད་རྩེའི་རྟེན་ལ་དེ་
གསར་དུ་སྐྱེ་བ་མེད་དེ། དེ་རྣམས་ཀྱི་རྒྱུད་ལ་ཡིད་ཤེས་མེད་པའི་ཕྱིར། ཟེར་ན་མི་
འཐད་དེ། དུད་འགྲོའི་རྟེན་ལ་བསམ་གཏན་གྱི་དངོས་གཞིའི་སྙོམས་འཇུག་ཡོད་པའི་
ཕྱིར་ཏེ། དུད་འགྲོའི་རྟེན་ཅན་གྱི་བྱང་འཕགས་ཡོད་པའི་ཕྱིར་ཏེ། བསམ་བཞིན་དུ་དུད་
འགྲོར་སྐྱེ་བ་བླངས་པའི་བྱང་འཕགས་ཡོད་པའི་ཕྱིར། དེ་འདྲའི་བྱང་འཕགས་དེ་དུད་
འགྲོ་མ་ཡིན་ཏེ། དེའི་ལུས་དེ་དུད་(༡༣༡ན)འགྲོའི་ལུས་མ་ཡིན་པའི་ཕྱིར་ཏེ། དེའི་
ལུས་དེ་རྣམ་སྨིན་གྱི་ལུས་མ་ཡིན་པའི་ཕྱིར། ཡིད་ཀྱི་རང་བཞིན་གྱི་ལུས་ཡིན་པའི་ཕྱིར་
ཏེ། བྱང་འཕགས་ཀྱི་ལུས་ཡིན་པའི་ཕྱིར། ཁ་ཅིག །དེའི་ལུས་དེ་དུད་འགྲོའི་ལུས་ཀྱི་
གཟུགས་བརྙན་ཡིན་ཏེ། རྒྱུད་བླ་མའི་འགྲེལ་པར། འཁོར་བ་ནི་འདིར་ཟག་པ་མེད་
- 212 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
པའི་དབྱིངས་ན་ཁམས་གསུམ་གྱི་གཟུགས་བརྙན་གྱི་ཡིད་ཀྱི་རང་བཞིན་གྱི་ལུས། ཞེས་
གསུངས་པའི་ཕྱིར་ན་མ་ཁྱབ་སྟེ། དེའི་བྱད་བཞིན་དེ་དུད་འགྲོའི་བྱད་བཞིན་གྱི་གཟུགས་
བརྙན་དུ་ཐལ། དམ་བཅའ་འཐད་པའི་ཕྱིར། འདོད་ན། བྱད་བཞིན་གྱི་གཟུགས་བརྙན་
ཡིན་པར་ཐལ་ལོ། །འདོད་མི་ནུས་ཏེ། བྱད་བཞིན་ཡིན་པའི་ཕྱིར། ད་
གཞན་ཡང་། འདུ་ཤེས་མེད་པའི་གང་ཟག་ཆོས་ཅན། ཁྱོད་ཀྱི་རྒྱུད་ལ་གང་ཟག་
གི་བདག་འཛིན་མེད་པར་ཐལ། ཁྱོད་ཀྱི་རྒྱུད་ལ་ཡིད་ཤེས་མེད་པའི་ཕྱིར། རྟགས་
ཁས། འདོད་མི་ནུས་ཏེ། དེའི་རྒྱུད་ལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་
རིག་པ་ཡོད་པའི་ཕྱིར་ཏེ། དེ་ལམ་མ་ཞུགས་ཀྱི་གང་ཟག་ཡིན་པའི་ཕྱིར། གཞན་ཡང་།
དེའི་རྒྱུད་ལ་སྐྱེ་སེམས་དང་འཆི་སེམས་གང་རུང་མེད་པར་ཐལ། དེའི་རྒྱུད་ལ་ཡིད་ཤེས་
མེད་པའི་ཕྱིར། ཁྱབ་སྟེ། དེ་གང་རུང་ཡིན་ན། ཡིད་ཤེས་ཡིན་དགོས་པའི་ཕྱིར་ཏེ།
མཛོད་རྩ་བ་ལས། ཆད་དང་མཚམས་སྦྱོར་འདོད་ཆགས་བྲལ། །ཉམས་དང་འཆི་འཕོ་
སྐྱེ་བ་རྣམས། །ཡིད་ཀྱི་རྣམ་ཤེས་ཁོ་ནར་འདོད། །ཅེས་གསུངས་པའི་ཕྱིར།
ཁ་ཅིག །འདོད་པ་ལ་སོགས་འོག་མ་འོག་མའི་རྟེན་ལ་གོང་མ་གོང་མའི་སྙོམས་
འཇུག་གསར་དུ་སྐྱེ་བ་ཡོད་ཀྱང་རང་སའི་རྟེན་ལ་རང་སའི་སྙོམས་འཇུག་གསར་དུ་སྐྱེ་
བ་མེད་དེ། རང་ས་ན་རང་སའི་དངོས་གཞི་སྙོམས་འཇུག་མ་ཉམས་པར་ཡོད་པའི་ཕྱིར།
གོང་སའི་རྟེན་ལ་འོག་སའི་སྙོམས་འཇུག་གསར་དུ་སྐྱེ་བ་མེད་དེ། གོང་ས་ན་འོག་ས་
ལས་མཆོག་ཏུ་གྱུར་པའི་སྙོམས་འཇུག་ཡོད་པའི་ཕྱིར།
སྤྱིར་བཏང་ལ་གོང་སའི་རྟེན་ལ་འོག་སའི་སྙོམས་འཇུག་མངོན་དུ་བྱེད་པ་མེད་དེ།
དེ་མངོན་དུ་བྱས་པ་ལ་དགོས་པ་མེད་པའི་ཕྱིར། དམིགས་བསལ་ལ་དེ་ཡོད་དེ། སྲིད་
རྩེའི་རྟེན་ལ་ཅི་ཡང་མེད་ཀྱི་སྙོམས་འཇུག་མངོན་དུ་བྱེད་པ་ཡོད་པའི་ཕྱིར་ཏེ། མཛོད་རྩ་
བ་ལས། བསམ་(༡༣༢བ)གཏན་གཟུགས་མེད་རང་དང་ནི། །འོག་སའི་རྟེན་ཅན་འོག་
- 213 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དགོས་མེད། །སྲིད་རྩེར་འཕགས་པས་ཅི་ཡང་མེད། །མངོན་སུམ་བྱས་ནས་ཟག་པ་
ཟད། །ཅེས་གསུངས་པའི་ཕྱིར། ཟེར་ན། གོང་སའི་རྟེན་ལ་འདོད་པའི་སྙོམས་འཇུག་
མངོན་དུ་བྱེད་པ་ཡོད་པར་ཐལ། དམ་བཅའ་འཐད་པ་གང་ཞིག །གཟུགས་ཁམས་དང་
གཟུགས་མེད་ཁམས་གང་རུང་ཡིན་ན། གོང་ས་ཡིན་དགོས་པའི་ཕྱིར། འདོད་ན།
འདོད་པའི་སྙོམས་འཇུག་ཡོད་པར་ཐལ་ལོ། །
གཞན་ཡང་། བསམ་གཏན་གཉིས་པའི་རྟེན་ལ་བསམ་གཏན་དང་པོའི་དངོས་
གཞིའི་སྙོམས་འཇུག་མངོན་དུ་བྱེད་པ་མེད་པར་ཐལ། སྤྱིར་བཏང་དམིགས་བསལ་གྱི་
ཁྱད་པར་འཐད་པའི་ཕྱིར། འདོད་མི་ནུས་ཏེ། བསམ་གཟུགས་བརྒྱད་ཀ་ཐོབ་པའི་
བསམ་གཏན་གཉིས་པ་པ་ཡོད་པའི་ཕྱིར། བསམ་གཏན་གཉིས་པའི་རྟེན་ཅན་གྱི་བྱང་
སེམས་ས་དྲུག་པ་པ་ཡོད་པའི་ཕྱིར། གཞན་ཡང་། དེ་ཡོད་པར་ཐལ། བསམ་གཏན་
གཉིས་པ་པའི་རྒྱུད་ལ་བསམ་གཏན་དང་པོའི་སས་བསྡུས་ཀྱི་སེམས་ཡོད་པའི་ཕྱིར་ཏེ།
དེའི་རྒྱུད་ལ་དེའི་སས་བསྡུས་ཀྱི་ཤེས་པ་ཡོད་པའི་ཕྱིར་ཏེ། བསམ་གཏན་གཉིས་པ་
ནས་བསམ་གཏན་དང་པོར་སྐྱེ་བ་ལེན་ཁ་མའི་གང་ཟག་གི་རྒྱུད་ལ་དེ་ཡོད་པའི་ཕྱིར་ཏེ།
དེའི་རྒྱུད་ལ་བསམ་གཏན་དང་པོའི་སྐྱེ་བ་འགྲུབ་བྱེད་ཀྱི་ལས་ཡོད་པའི་ཕྱིར། མ་གྲུབ་
ན། དེ་ཆོས་ཅན། དེར་ཐལ། ཁྱོད་ལས་ཉོན་གྱིས་བསམ་གཏན་དང་པོར་སྐྱེ་བ་ལེན་ཁ་
མའི་གང་ཟག་ཡིན་པའི་ཕྱིར། །
ཁ་ཅིག །རང་སའི་རྟེན་ལ་རང་སའི་སྙོམས་འཇུག་གསར་དུ་སྐྱེ་བ་ཡོད་པར་ཐལ།
བསམ་གཏན་དང་པོའི་རྟེན་ལ་བསམ་གཏན་དང་པོའི་སྙོམས་འཇུག་གསར་དུ་སྐྱེ་བ་
ཡོད་པའི་ཕྱིར་ཏེ། དེའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་དེ་
བསམ་གཏན་དང་པོའི་རྟེན་ལ་གསར་དུ་སྐྱེ་བའི་ཕྱིར། དེ་གསར་དུ་སྐྱེས། དེ་འདོད་
པའི་རྟེན་ལ་ཡང་གསར་དུ་མ་སྐྱེས་པའི་ཕྱིར་ན། མ་ཁྱབ་སྟེ། ཁམས་གོང་མའི་རྟེན་
-214-



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
ལ་འགོག་སྙོམས་གསར་དུ་སྐྱེ་བ་ཡོད་པ་དང༌། ལམ་ཤེས་གསར་དུ་སྐྱེ་བ་ཡོད་པ་
དང༌། འདོད་པའི་རྟེན་ལ་རྣམ་མཁྱེན་གསར་དུ་སྐྱེ་བ་ཡོད་པར་ཐལ་བ་སོགས་མཚུངས་
པའི་ཕྱིར།
ཁ་ཅིག །སྲིད་རྩེའི་རྟེན་ལ་ཅི་ཡང་མེད་ཀྱི་ཉེར་བསྡོགས་སྒོམ་པ་ཡོད་དེ། དེའི་
རྟེན་ལ་དེའི་དངོས་གཞི་སྙོམས་འཇུག་གསར་དུ་སྐྱེ་བ་ཡོད་(༡༣ ༢ན)པའི་ཕྱིར་ཏེ། དེའི་
རྟེན་ལ་གང་ཟག་གི་བདག་མེད་རྟོགས་པའི་དེ་གསར་དུ་སྐྱེ་བ་ཡོད་པའི་ཕྱིར་ན་མ་ཁྱབ་
ཟེར་སྣང་ཡང་། དེའི་རྟེན་ལ་གསར་དུ་སྐྱེ་རྒྱུའི་དེ་ཡོད་པ་ལ་དགོངས་པ་འདྲའོ། །སྤྱིར་
ཁྱབ་པ་མ་ངེས་ཏེ། དམན་ལམ་སྔོན་དུ་མ་སོང་བའི་ཐེག་ཆེན་གྱི་སྦྱོར་ལམ་ཆོས་མཆོག་
ཆེན་པོ་པ་དེ། བསམ་གཏན་གྱི་དངོས་གཞི་སྙོམས་འཇུག་གསར་དུ་སྐྱེ་བའི་རྟེན་ཅན་
གྱི་གང་ཟག་ཏུ་ཐལ། སྟོང་ཉིད་མངོན་སུམ་དུ་རྟོགས་པའི་དེ་གསར་དུ་སྐྱེ་བའི་རྟེན་ཅན་
གྱི་གང་ཟག་ཡིན་པའི་ཕྱིར། ཁྱབ་པ་འགྲིག །དེར་ཐལ། ཐེག་ཆེན་གྱི་མཐོང་ལམ་བར་
ཆད་མེད་ལམ་གསར་དུ་སྐྱེ་བའི་རྟེན་ཅན་གྱི་གང་ཟག་ཡིན་པའི་ཕྱིར། །
ཁ་ཅིག །ཕྱིར་མི་འོང་དང་དགྲ་བཅོམ་གང་རུང་ཡིན་ན། བསམ་གཏན་དང་པོའི་
དངོས་གཞི་སྙོམས་འཇུག་ཐོབ་པས་ཁྱབ་སྟེ། དེ་གང་རུང་ཡིན་ན་བསམ་གཏན་དང་
པོའི་ཉེར་བསྡོགས་ལ་བརྟེན་ནས་འདོད་པ་ལ་ཆགས་བྲལ་བྱས་པས་ཁྱབ་པའི་ཕྱིར།
བསམ་གཏན་དང་པོའི་དངོས་གཞི་མ་ཐོབ་པའི་སྦྱོར་ལམ་རྩེ་མོ་ལ་གནས་པའི་སེམས་
དཔའ་ཡོད་དེ། ལས་ཉོན་གྱིས་ངན་སོང་དུ་སྐྱེ་བ་ལེན་པའི་དེ་ཡོད་པའི་ཕྱིར། ཐེག་ཆེན་
གྱི་སྦྱོར་ལམ་བཟོད་པ་ནས་ཆོས་མཆོག་འབྲིང་མན་ཆད་ཀྱི་བར་གང་རུང་ལ་གནས་
པའི་སེམས་དཔའ་ཡིན་ན། བསམ་གཏན་གཉིས་པའི་དངོས་གཞི་སྙོམས་འཇུག་ཐོབ་
པས་མ་ཁྱབ་སྟེ། ལས་ཉོན་གྱིས་གཟུགས་ཁམས་སུ་སྐྱེ་བ་ལེན་པའི་དེ་གང་རུང་ཡོད་
པའི་ཕྱིར། ཟེར་ན། བསྔགས་འོས་བསྔགས་བསྟོད་ལས། ཁྱོད་ཀྱི་བསྟན་པའི་རྗེས་
- 215 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
འབྲང་བ། །བསམ་གཏན་དངོས་གཞི་མ་ཐོབ་ཀྱང་། །བདུད་ཀྱི་མིག་རས་བཙའ་བཞིན་
དུ། །སྲིད་པ་དག་ཀྱང་ལྡོག་པར་བྱེད། །ཅེས་གསུངས་པ་མི་འཐད་པར་ཐལ། བསམ་
གཏན་གྱི་དངོས་གཞི་མ་ཐོབ་པར་ཉོན་མོངས་སྤངས་པའི་གང་ཟག་མེད་པའི་ཕྱིར།།
ཉན་ཐོས་དགྲ་བཅོམ་པའི་འབྲས་བུ་ཐོབ་མ་ཐག་པའི་སྤང་བྱ་ཅིག་ཅར་བའི་ཉན་ཐོས་
དགྲ་བཅོམ་པ་དེས་བསམ་གཏན་དང་པོའི་དངོས་གཞི་སྙོམས་འཇུག་ཐོབ་པའི་ཕྱིར།
རྟགས་ཁས། །
གཞན་ཡང་། དེ་འདྲའི་ཉན་ཐོས་དགྲ་བཅོམ་པ་དེས་བསམ་གཏན་གཉིས་པའི་
དངོས་གཞི་སྙོམས་འཇུག་ཐོབ་པར་ཐལ། དེས་བསམ་གཏན་དང་པོའི་དངོས་གཞི་
སྙོམས་(༡༣༢བ)འཇུག་ཐོབ་པ་གང་ཞིག །སྤང་བྱ་ཅིག་ཅར་བའི་ཉན་ཐོས་དགྲ་བཅོམ་
པའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་ཡིན་ན། བསམ་གཟུགས་
བརྒྱད་ཀ་ཡིན་དགོས་པའི་ཕྱིར། དང་པོ་དངོས་འགལ་ལ་སོང་། གཉིས་པ་མ་གྲུབ་ན།
སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པས་བསམ་གཏན་དང་པོའི་དངོས་གཞི་
སྙོམས་འཇུག་ཐོབ་རྗེས་སུ་བསམ་གཏན་གཉིས་པའི་དངོས་གཞི་སྙོམས་འཇུག་ཐོབ་
ཕྱིར་དུ་དེའི་ཉེར་བསྡོགས་སྒོམ་པ་ཡོད་པར་ཐལ་ལོ། །འདོད་ན། དེས་དེའི་ཕྱིར་དུ་དེའི་
ཉེར་བསྡོགས་ཡིད་བྱེད་དྲུག་པོ་གང་རུང་སྒོམ་པ་ཡོད་པར་ཐལ་ལོ། །ཁྱབ་སྟེ། བསམ་
གཏན་གཉིས་པའི་ཉེར་བསྡོགས་ཟག་མེད་མེད་པའི་ཕྱིར། འདོད་ན། དེའི་རྒྱུད་ལ་ཡིད་
བྱེད་དྲུག་པོ་གང་རུང་ཡོད་པར་ཐལ་ལོ། །འདོད་ན། དེའི་རྒྱུད་ལ་དེའི་སྦྱོར་བ་མཐའི་
ཡིད་བྱེད་ཡོད་པར་ཐལ་ལོ། །འདོད་ན། དེའི་རྒྱུད་ལ་འཇིག་རྟེན་པའི་སྒོམ་སྤང་དུ་གྱུར་
པའི་བསམ་གཏན་དང་པོའི་ཉོན་མོངས་ཆུང་ངུའི་ཆུང་ངུའི་དངོས་གཉེན་དུ་གྱུར་པའི་
བསམ་གཏན་གཉིས་པའི་ཉེར་བསྡོགས་ཡོད་པར་ཐལ་ལོ། །གཞན་ཡང་། བསམ་
གཏན་གཉིས་པའི་དངོས་གཞི་ཡིན་ན། རང་གི་ཉེར་ལེན་དུ་གྱུར་པའི་བསམ་གཏན་
-216 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
གཉིས་པའི་ཉེར་བསྡོགས་ལས་བྱུང་བས་ཁྱབ་པར་ཐལ། སྤང་བྱ་ཅིག་ཅར་བའི་ཉན་ཐོས་
དགྲ་བཅོམ་པའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་དེ་བསམ་
གཏན་གཉིས་པའི་དངོས་གཞི་སྙོམས་འཇུག་མ་ཡིན་པའི་ཕྱིར། འདོད་ན། བསམ་
གཏན་དང་པོའི་དངོས་གཞི་ལ་ཡང་དེ་ལྟར་ཁྱབ་པར་ཐལ་ལོ། ། །
གཞན་ཡང་། བྱང་སེམས་སྦྱོར་ལམ་པ་ཡིན་ན། བསམ་གཏན་གྱི་དངོས་གཞི་ཐོབ་
པས་ཁྱབ་པར་ཐལ། ཚོགས་ལམ་ཆེན་པོ་ལ་གནས་པའི་སེམས་དཔའ་ཡིན་ན་དེ་ཐོབ་
པས་ཁྱབ་པའི་ཕྱིར་ཏེ། དེ་ཡིན་ན་ཆོས་རྒྱུན་གྱི་ཏིང་ངེ་འཛིན་ཐོབ་པས་ཁྱབ་པའི་ཕྱིར།
གཞན་ཡང་། ལས་ཉོན་གྱིས་ཡི་དྭགས་སུ་སྐྱེ་བ་ལེན་པའི་བྱང་སེམས་སྦྱོར་ལམ་པ་ཡོད་
པར་ཐལ། ལས་ཉོན་གྱིས་ངན་སོང་དུ་སྐྱེ་བ་ལེན་པའི་དེ་ཡོད་པའི་ཕྱིར། རྟགས་ཁས།
འདོད་ན། འཚོ་བའི་ཡོ་བྱད་ཀྱིས་འཕོངས་པའི་དེ་ཡོད་པར་ཐལ་ལོ། །འདོད་མི་ནུས་
ཏེ། དེ་ཡིན་ན་རིགས་ཀྱི་ཉེས་དམིགས་བཞི་དང་བྲལ་བས་ཁྱབ་པའི་ཕྱིར། །
ཁ་ཅིག །བསམ་གཏན་གྱི་དངོས་གཞི་ཐོབ་བྱེད་ཀྱི་ཐབས་སུ་གྱུར་(༡ ༣ ༣ན)པའི་
བསམ་གཏན་གྱི་སས་བསྡུས་ཀྱི་དགེ་བའི་རིག་པ། བསམ་གཏན་གྱི་ཉེར་བསྡོགས་
ཀྱི་མཚན་ཉིད། ཟེར་ན། བསམ་གཏན་གཉིས་པའི་ཉེར་བསྡོགས་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། བསམ་གཏན་གྱི་དངོས་
གཞི་ཐོབ་པའི་ཕྱིར་ཏེ། ཆོས་ཅན་དེའི་ཕྱིར། རང་གི་ཐོབ་བྱར་གྱུར་པའི། ཞེས་སོགས།
ཟེར་ན། བྱང་འཕགས་ཀྱི་རྒྱུད་ཀྱི་བསམ་གཏན་དང་པོའི་དངོས་གཞི་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དེའི་ཐོབ་བྱར་གྱུར་པའི་བསམ་
གཏན་གྱི་དངོས་གཞི་ཡོད་པའི་ཕྱིར་ཏེ། སངས་རྒྱས་འཕགས་པའི་རྒྱུད་ཀྱི་དེ་དེ་ཡིན་
པའི་ཕྱིར། ཁ་ཅིག །བསམ་གཏན་དང་པོའི་དངོས་གཞི་ཐོབ་བྱེད་ཀྱི་ཐབས་སུ་གྱུར་
པའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ། བསམ་གཏན་དང་པོའི་ཉེར་
- 217 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བསྡོགས་ཀྱི་མཚན་ཉིད། ཟེར་ན། འདོད་སེམས་རྩེ་གཅིག་པའི་ཏིང་ངེ་འཛིན་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གསལ་གཉིས་ལ་གྲུབ་སྟེ།
ཆོས་ཅན་དེའི་ཕྱིར། །
ཁ་ཅིག །འདོད་པ་ལ་འདོད་ཆགས་དང་བྲལ་བྱེད་ཀྱི་ཐབས་སུ་གྱུར་པའི་བསམ་
གཏན་དང་པོའི་སས་བསྡུས་ཀྱི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་དེ་
དེའི་མཚན་ཉིད། ཟེར་ན། སྤང་བྱ་གཅིག་ཅར་པའི་ཉན་ཐོས་དགྲ་བཅོམ་པའི་འབྲས་
བུ་ཐོབ་མ་ཐག་པའི་རྒྱུད་ཀྱི་རྣམ་གྲོལ་ལམ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། རྟགས་གསལ་གཉིས་ཀ་གྲུབ་སྟེ། ཆོས་ཅན་དེའི་ཕྱིར། ཁ་ཅིག །བསམ་
གཏན་གྱི་དངོས་གཞི་ཐོབ་དོན་དུ་དམིགས་རྣམ་དངོས་སུ་སྦྱོར་བར་བྱེད་པའི་ཐབས་ཀྱི་
སས་བསྡུས་པའི་དགེ་བའི་རིག་པ། བསམ་གཏན་གྱི་ཉེར་བསྡོགས་ཀྱི་མཚན་ཉིད།
དེས་བསམ་གཏན་དང་པོ་སོགས་ལ་རིགས་འདྲ། ཟེར་ན། སྤང་བྱ་ཅིག་ཅར་པའི་
རྒྱུན་ཞུགས་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན།
མཚན་ཉིད་དེར་ཐལ། བསམ་གཏན་དང་པོའི་ཉེར་བསྡོགས་ཡིན་པའི་ཕྱིར། མ་གྲུབ་
ན། དེ་དེར་ཐལ། དེ་རྒྱུན་ཞུགས་ཞུགས་པའི་མཁྱེན་པ་ཡིན་པའི་ཕྱིར། འདོད་ན། དེ་
ཆོས་ཅན། ཞི་རགས་ཀྱི་རྣམ་པ་ཅན་དུ་ཐལ་ལོ། །གཞན་ཡང་(༡༣༣བ)བསམ་གཏན་
དང་པོའི་ཉེར་བསྡོགས་ཟག་མེད་མེད་པར་ཐལ། མཚན་ཉིད་འཐད་པའི་ཕྱིར། །
ཁ་ཅིག །རང་གི་ཡན་ལག་གིས་མ་ཟིན་ཅིང་རང་གི་ཐོབ་བྱར་གྱུར་པའི་བསམ་
གཏན་གྱི་དངོས་གཞི་ཐོབ་བྱེད་ཀྱི་ཐབས་སུ་གྱུར་པའི་བསམ་གཏན་གྱི་སས་བསྡུས་ཀྱི་
དགེ་བའི་རིག་པ། བསམ་གཏན་གྱི་ཉེར་བསྡོགས་ཀྱི་མཚན་ཉིད། དེས་བསམ་གཏན་
དང་པོ་སོགས་ལ་རིགས་འདྲ་ཟེར་བ་མི་འཐད་དེ། ཏིང་ངེ་འཛིན་གནས་ཀྱི་ཡན་ལག་ཏུ་
ལྡན་པའི་བསམ་གཏན་དང་པོའི་ཉེར་བསྡོགས་ཡོད་པའི་ཕྱིར་ཏེ། རྣམ་བཤད་སྙིང་པོའི་
- 218 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
རྒྱན་ལས། དེ་ཡང་ཡིད་ལ་བྱེད་པ་དང་པོ་ཞི་གནས་མཚན་ཉིད་པ་དེ་ནི་འོག་ས་ལས་
འདོད་ཆགས་དང་བྲལ་བར་བྱེད་པའི་གནས་ཀྱི་ཡན་ལག་ཏུ་ཤེས་པར་བྱའོ། །ཞེས་
གསུངས་པའི་ཕྱིར་དང་། གཉེན་པོའི་ཡན་ལག་དང་ལྡན་པའི་བསམ་གཏན་དང་པོའི་
ཉེར་བསྡོགས་རབ་ཏུ་དབེན་པ་ཡིད་བྱེད་ཡོད་པའི་ཕྱིར་ཏེ། འཇིག་རྟེན་པའི་སྒོམ་སྤང་
དུ་གྱུར་པའི་འདོད་ཉོན་ཆེན་པོའི་ཆེན་པོའི་དངོས་གཉེན་བྱེད་པའི་ནུས་པ་ཐོབ་པའི་དེ་
ཡོད་པའི་ཕྱིར། །
ཁ་ཅིག །རང་སས་བསྡུས་པའི་བསམ་གཏན་གྱི་དངོས་གཞི་སྙོམས་འཇུག་ཐོབ་
བྱེད་ཀྱི་ཐབས་སུ་གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ། བསམ་
གཏན་གྱི་ཉེར་བསྡོགས་ཀྱི་མཚན་ཉིད། ཟེར་བ་མི་འཐད་དེ། བསམ་གཏན་དང་པོའི་
ཉེར་བསྡོགས་ཀྱི་སས་བསྡུས་ཀྱི་བསམ་གཏན་དང་པོའི་དངོས་གཞི་སྙོམས་འཇུག་མེད་
པའི་ཕྱིར། །
ཁོ་ན་རེ། དེ་ཆོས་ཅན། རང་སས་བསྡུས་པའི་བསམ་གཏན་དང་པོའི་དངོས་གཞི་
སྙོམས་འཇུག་ཐོབ་བྱེད་ཡིན་པར་ཐལ། ཁྱོད་བསམ་གཏན་དང་པོའི་སས་བསྡུས་གང་
ཞིག །ཁྱོད་བསམ་གཏན་དང་པོའི་དངོས་གཞི་ཐོབ་བྱེད་ཀྱི་ཐབས་ཡིན་པའི་ཕྱིར་ན་མ་
ཁྱབ། རང་རྒྱལ་དགྲ་བཅོམ་པའི་འབྲས་བུ་མངོན་དུ་བྱེད་པར་ངེས་པའི་སྤང་བྱ་ཅིག་
ཅར་བའི་རྒྱུན་ཞུགས་ཆོས་ཅན། ཁྱོད་ཉན་ཐོས་ལས་ལམ་བགྲོད་ཚུལ་གྱི་སྒོ་ནས་ཁྱད་
པར་དུ་འཕགས་པར་ཐལ། ཁྱོད་སྲིད་པ་ཐ་མ་པའི་ཚེ་སློབ་དཔོན་གཞན་གྱི་གདམས་
ངག་ལ་མི་ལྟོས་པར་འདོད་པའི་རྟེན་ལ་རང་གི་བྱང་ཆུབ་མངོན་དུ་བྱེད་པར་ངེས་པའི་
གང་ཟག་ཡིན་པའི་ཕྱིར་ཏེ། ཁྱོད་ཐེག་དམན་གྱི་གང་ཟག་གང་ཞིག །དེའི་ཚེ་དེ་ལྟར་མི་
ལྟོས་པར་(༡༣༤བ)ཐེག་དམན་གྱི་བྱང་ཆུབ་མངོན་དུ་བྱེད་པར་ངེས་པའི་གང་ཟག་ཡིན་
པའི་ཕྱིར། ཁྱབ་པ་འགྲིག །།
- 219 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
ཁ་ཅིག །བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་
བྱེད་དེ་བསམ་གཏན་དང་པོའི་ཉེར་བསྡོགས་ཀྱི་ཐོག་མ་ཡིན་ཟེར་ན། དེ་ལ་ཁ་ཅིག །དེ་
ཆོས་ཅན། དེ་མ་ཡིན་པར་ཐལ། ཁྱོད་ཀྱི་སྔ་རོལ་ཏུ་བསམ་གཏན་དང་པོའི་ཉེར་
བསྡོགས་ཀྱི་སས་བསྡུས་པའི་ཞི་གནས་ཐོབ་པ་སྔོན་དུ་འགྲོ་དགོས་པའི་ཕྱིར་ཏེ། ཁྱོད་
བསམ་གཏན་དང་པོའི་ཉེར་བསྡོགས་ཀྱི་སས་བསྡུས་པའི་ལྷག་མཐོང་ཡིན་པའི་ཕྱིར་
ཟེར་བ་མི་འཐད་དེ། དེའི་ཚེ་ཞི་ལྷག་ཟུང་འབྲེལ་མ་ཐོབ་པའི་ཕྱིར་ཏེ། རྣམ་བཤད་སྙིང་
པོའི་རྒྱན་ལས། ལྷག་མཐོང་ཐོག་མར་ཐོབ་པ་ནི་མོས་པ་ལས་བྱུང་བའི་ཡིད་བྱེད་དེ་
སྒོམ་བྱུང་ངོ༌། །ཞེས་གསུངས་པའི་ཕྱིར། གཞན་ཡང་དེ་ཆོས་ཅན། ཤེས་རབ་ཡིན་
པར་ཐལ། ལྷག་མཐོང་ཡིན་པའི་ཕྱིར། འདོད་ན་སེམས་བྱུང་དུ་ཐལ་ལོ། །འདོད་མི་
ནུས་ཏེ། དེར་གྱུར་པའི་གཙོ་བོ་སེམས་ཡོད་པའི་ཕྱིར། །
རང་ལུགས་ཀྱི་སྐྱོན་ནི། དེ་ཆོས་ཅན། དེ་མ་ཡིན་པར་ཐལ། ཁྱོད་ཀྱི་སྔ་རོལ་ཏུ་ཞི་
གནས་ཀྱི་སས་བསྡུས་པའི་བསམ་གཏན་དང་པོའི་ཉེར་བསྡོགས་ཐོབ་པ་སྔོན་དུ་འགྲོ་
དགོས་པའི་ཕྱིར་ཏེ། ཁྱོད་ལྷག་མཐོང་གིས་བསྡུས་པའི་བསམ་གཏན་དང་པོའི་ཉེར་
བསྡོགས་ཡིན་པའི་ཕྱིར། ཁ་ཅིག །བསམ་གཏན་དང་པོའི་ཉེར་བསྡོགས་མཚན་ཉིད་སོ་
སོར་རིག་པའི་ཡིད་བྱེད་དེ་འདོད་པའི་སས་བསྡུས་ཡིན་ཟེར་བ་མི་འཐད་དེ། དེ་བསམ་
གཏན་གྱི་སས་བསྡུས་ཡིན་པའི་ཕྱིར་ཏེ། དེ་བསམ་གཏན་ས་དྲུག་པོ་གང་རུང་ཡིན་པའི་
ཕྱིར་དང༌། དེར་གྱུར་པའི་བསམ་གཏན་དང་པོར་སྐྱེ་བ་འཕེན་བྱེད་ཀྱི་ལས་དེ་ཡང་
འདོད་པའི་སས་བསྡུས་སུ་ཐལ་བའི་སྐྱོན་ཡོད་དོ། །
ཁོ་ན་རེ། ཉན་སར། མཉམ་པར་མ་བཞག་པའི་ས་པའི་ཡིད་ལ་བྱེད་པ་དག་གིས་
འདོད་པ་རྣམས་ལ་རགས་པའི་མཚན་ཉིད་དང་བསམ་གཏན་དང་པོ་ལ་ཞི་བའི་མཚན་
ཉིད་དུ་སོ་སོར་རིག་པ་ཡིད་ལ་བྱེད་པ་ཞེས་བྱ་སྟེ། ཞེས་གསུངས་པ་མི་འཐད་པར་
- 220 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
ཐལ། དེ་མཉམ་པར་མ་བཞག་པའི་སས་བསྡུས་མ་ཡིན་པའི་ཕྱིར་ན་མ་ཁྱབ་སྟེ། བསམ་
གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་(༡༣༤བ)ཡིད་བྱེད་དེ་མཉམ་
པར་མ་བཞག་པའི་ས་པའི་ཉེས་དམིགས་ཡིད་ལ་བྱེད་པ་དག་གིས་འདོད་པ་ལ་རགས་
པ་དང་བསམ་གཏན་དང་པོ་ལ་ཞི་བའི་རྣམ་པར་ཐོས་བསམ་གྱིས་སྒྲོ་འདོགས་གཅོད་
པར་བྱེད་པ་ལུང་དེའི་དོན་ཡིན་པའི་ཕྱིར། དེ་མཉམ་པར་བཞག་པའི་སས་བསྡུས་ཡིན་
ཏེ། རྒྱལ་པོ་སྲས་སུ། མཉམ་པར་བཞག་པའི་ས་པའི་ཡིད་ལ་བྱེད་པ་དག་གིས་འདོད་
པ་ལ་རགས་པ་ལ་སོགས་པར་བལྟ་བའི་ཕྱིར་རགས་པ་དང་། དེ་མེད་པའི་ཕྱིར་བསམ་
གཏན་དང་པོ་ལ་སོགས་པ་ལ་ཞི་བའི་མཚན་ཉིད་དུ་སོ་སོར་དཔྱོད་པ་ནི་སོ་སོའི་རིག་
པ་ཡིད་ལ་བྱེད་པ་ཞེས་བྱ་སྟེ། དེ་ནི་ཐོས་པ་དང་བསམ་པ་འདྲེས་མར་རིག་པར་བྱའོ། །
ཞེས་གསུངས་པའི་ཕྱིར།
ཁོ་ན་རེ། དེ་ཆོས་ཅན། སྒོམ་བྱུང་གི་བློ་ཡིན་པར་ཐལ། མཉམ་བཞག་གི་སས་
བསྡུས་ཡིན་པའི་ཕྱིར། ཁྱབ་སྟེ། མཛོད་རྩ་བ་ལས། མཉམ་པར་བཞག་པའི་དགེ་བ་
ནི། །སྒོམ་པའོ། །ཞེས་གསུངས་པའི་ཕྱིར་ན་མ་ཁྱབ། འདོད་མི་ནུས་ཏེ། ཐོས་བསམ་
འདྲེས་མའི་བློ་ཡིན་པའི་ཕྱིར། ཞེས་ཟེར། ཁ་ཅིག །དེ་ཆོས་ཅན། ཐོས་བྱུང་གི་བློ་དང་
བསམ་བྱུང་གི་བློའི་གཞི་མཐུན་ཡིན་པར་ཐལ། ཐོས་བསམ་འདྲེས་མའི་བློ་ཡིན་པའི་
ཕྱིར་ན། བསམ་གཏན་དང་པོའི་ཉེར་བསྡོགས་མོས་པ་ཡིད་བྱེད་ཆོས་ཅན། ཞི་གནས་
དང་ལྷག་མཐོང་གི་གཞི་མཐུན་ཡིན་པར་ཐལ། ཞི་ལྷག་ཟུང་འབྲེལ་གྱི་བློ་ཡིན་པའི་
ཕྱིར། ཁྱབ་པ་ཁས། ཁོ་ན་རེ། དེ་འདོད་པའི་སས་བསྡུས་སུ་ཐལ། འདོད་པའི་སས་
བསྡུས་ཀྱི་དེ་ཡོད་པའི་ཕྱིར། འདོད་པའི་སས་བསྡུས་ཀྱི་བསམ་གཏན་དང་པོའི་ཉེར་
བསྡོགས་ཡོད་པའི་ཕྱིར། འདོད་པའི་སས་བསྡུས་ཀྱི་ཞི་གནས་ཡོད་པའི་ཕྱིར་ན་མ་
ཁྱབ། ཁ་ཅིག །བསམ་གཏན་དང་པོའི་ཉེར་བསྡོགས་མི་ལྕོགས་མེད་པ་ཡིན་ན།
༤
- 221 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བསམ་གཏན་དང་པོའི་ཉེར་བསྡོགས་ཀྱི་ཐོག་མའི་ཞི་གནས་འབའ་ཞིག་གིས་བསྡུས་
པས་ཁྱབ་ཟེར་བ་མི་འཐད་དེ། སྤང་བྱ་ཅིག་ཅར་པའི་རྒྱུན་ཞུགས་ཀྱིས་བསམ་གཏན་
དང་པོའི་ཉེར་བསྡོགས་མི་ལྕོགས་མེད་པ་ལ་བརྟེན་ནས། ཁམས་གསུམ་གྱི་སྒོམ་སྤང་
ཉོན་མོངས་ཆུང་ངུ་དགུ་ཅིག་ཅར་དུ་སྤོང་བ་གང་ཞིག །ཞི་ལྷག་ཟུང་འབྲེལ་མ་ཐོབ་པར་
དེ་སྤོང་མི་ནུས་པའི་ཕྱིར་ཏེ། མཛོད་འགྲེལ་ལས། ཉེར་བསྡོགས་དང་པོ་མི་ལྕོགས་མེད་
པ་སྟེ་དེ་ནི་དག་པ་བ་ཡང་(༡༣༥ན)ཡིན་ལ་ཟག་པ་མེད་པ་ཡང་ཡིན་ནོ། །ཞེས་གསུངས་
པ་དང་མི་འགལ་ཏེ། དེའི་ཉེར་བསྡོགས་མི་ལྕོགས་མེད་པ་དེ་ཉེར་བསྡོགས་བརྒྱད་ཀྱི་
དང་པོ་ཡིན་ཞིང་། བསམ་གཏན་དང་པོའི་ཉེར་བསྡོགས་ལ་དག་པ་བ་དང་ཟག་མེད་
གཉིས་ཀ་ཡོད་ཅེས་པའི་དོན་ཡིན་པའི་ཕྱིར། །
ཁོ་ན་རེ། དམ་བཅའ་འཐད་པར་ཐལ། དེ་ཡིན་ན་བསམ་གཏན་དང་པོའི་ཉེར་
བསྡོགས་ཡིད་བྱེད་དྲུག་པོ་གང་རུང་མ་ཡིན་དགོས་པའི་ཕྱིར་ན་མ་ཁྱབ། ཁ་ཅིག །
བསམ་གཏན་དང་པོའི་ཉེར་བསྡོགས་མི་ལྕོགས་མེད་པ་དེ་བསམ་གཏན་དང་པོའི་ཉེར་
བསྡོགས་མོས་པ་ཡིད་བྱེད་ནས་སྦྱོར་བ་མཐའི་ཡིད་བྱེད་ཀྱི་བར་ལ་འཇོག་པ་ཡིན་ཟེར་
ན། དེ་དང་བསམ་གཏན་དང་པོའི་ཉེར་བསྡོགས་རབ་ཏུ་དབེན་པ་ཡིད་བྱེད་ཀྱི་གཞི་
མཐུན་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། སྤང་བྱ་ཅིག་ཅར་པའི་
རྒྱུན་ཞུགས་ཞུགས་པའི་རྒྱུད་ཀྱི་དེ་དང་། དེ་རབ་ཏུ་དབེན་པ་ཡིད་བྱེད་ཀྱི་གཞི་མཐུན་
ཡོད་པར་ཐལ་ལོ། །འདོད་ན། དེའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་
ལམ་དང་དེའི་གཞི་མཐུན་ཡོད་པར་ཐལ་ལོ། །འདོད་ན། ཁྱོད་རང་གི་ངོས་སྐལ་གྱི་སྤང་
བྱར་གྱུར་པའི་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆེན་པོའི་དངོས་གཉེན་
ཡིན་པར་ཐལ། ཁྱོད་བར་ཆད་མེད་ལམ་དུ་གྱུར་པའི་བསམ་གཏན་དང་པོའི་ཉེར་
བསྡོགས་རབ་ཏུ་དབེན་པ་ཡིད་བྱེད་ཡིན་པའི་ཕྱིར། རྟགས་ཁས། འདོད་ན། ཁྱོད་ཀྱི་
- 222 -



པ་བས
ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན། །
ངོས་སྐལ་གྱི་སྤང་བྱར་གྱུར་པའི་སྒོམ་སྤང་ཡོད་པར་ཐལ་ལོ། །འདོད་མི་ནུས་ཏེ། མཐོང་
ལམ་ཡིན་པའི་ཕྱིར། གཞན་ཡང་། དམ་བཅའ་དེ་མི་འཐད་དེ། བསམ་གཏན་དང་པོའི་
ཉེར་བསྡོགས་མི་ལྕོགས་མེད་པ་ཡིན་ན། ཞི་རགས་ཀྱི་རྣམ་པ་ཅན་མ་ཡིན་དགོས། དེའི་
ཡིད་བྱེད་དྲུག་པོ་གང་རུང་ཡིན་ན་དེ་ཡིན་དགོས་པའི་ཕྱིར། ཁོ་ན་རེ། དེ་ཡིན་ན་ཉེར་
བསྡོགས་ཟག་མེད་ཡིན་དགོས་པར་ཐལ། དེ་ཡིན་ན་ཞི་རགས་ཀྱི་རྣམ་པ་ཅན་མ་ཡིན་
དགོས་པའི་ཕྱིར་ན་མ་ཁྱབ། འདོད་ན། སྦྱོར་ལམ་སྟན་གཅིག་པ་ལ་གནས་པའི་སྤང་བྱ་
ཅིག་ཅར་པའི་རྒྱུན་ཞུགས་ཞུགས་པའི་རྒྱུད་ཀྱི་དེ་ཆོས་ཅན། དེར་ཐལ། དེའི་ཕྱིར།
འདོད་ན། འཕགས་རྒྱུད་ཀྱི་ཉེར་བསྡོགས་སུ་ཐལ་ལོ། །གཞན་ཡང་། སྤང་བྱ་ཅིག་ཅར་
པའི་རྒྱུན་ཞུགས་ཀྱི་(༡༣༥བ)རྒྱུད་ཀྱི་སྡུག་ཀུན་གཉིས་ལ་རགས་པ་དང་འགོག་ལམ་
གཉིས་ལ་ཞི་བའི་རྣམ་པར་བལྟས་ནས་སྒོམ་པར་བྱེད་པའི་མཁྱེན་པ་ཆོས་ཅན། ཞི་
རགས་ཀྱི་རྣམ་པ་ཅན་མ་ཡིན་པར་ཐལ། རྟགས་དེའི་ཕྱིར་ཏེ། བདེན་པའི་རྣམ་པ་ཅན་
གྱི་བསམ་གཏན་དང་པོའི་ཉེར་བསྡོགས་ཡིན་པའི་ཕྱིར། འདོད་མི་ནུས་ཏེ། ཆོས་ཅན་
དེའི་ཕྱིར་ན་མ་ཁྱབ། །
ཁོ་ན་རེ། བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་ལས་དང་པོ་
བ་ཐོབ། ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་མ་ཐོབ་པའི་
གང་ཟག་གི་རྒྱུད་ཀྱི་བསམ་གཏན་དང་པོའི་ཉེར་བསྡོགས་ཡིན་ན། བསམ་གཏན་དང་
པོའི་ཉེར་བསྡོགས་ཡིད་ལ་བྱེད་པའི་ལས་དང་པོ་བ་ཡིན་པས་མ་ཁྱབ་པར་ཐལ། བསམ་
གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ཐོབ། བསམ་གཏན་དང་པོའི་
སྦྱོར་བ་མཐའི་འབྲས་བུ་ཡིད་བྱེད་མ་ཐོབ་པའི་གང་ཟག་གི་རྒྱུད་ཀྱི་བསམ་གཏན་དང་
པོའི་ཉེར་བསྡོགས་ཡིན་ན། བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་
བྱེད་ཡིན་པས་མ་ཁྱབ་པའི་ཕྱིར་ན་མ་ཁྱབ། མ་གྲུབ་ན། མཐོང་ལམ་གྱི་སྔ་རོལ་ཏུ་
- 223 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་བརྒྱད་པ་སྤངས་པའི་འབྲས་བུ་ཐོད་
རྒྱལ་པའི་ཕྱིར་འོང་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་
ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་འདྲའི་ཕྱིར་འོང་ཞུགས་པ་
དེས་བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ཐོབ། ཅིག་ཤོས་
མ་ཐོབ་པའི་ཕྱིར། དང་པོ་དེ་གྲུབ་སྟེ། དེས་དེ་ལ་བརྟེན་ནས་མཐོང་ལམ་གྱི་སྔ་རོལ་ཏུ་
འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་བརྒྱད་པ་སྤངས་པའི་ཕྱིར་ཏེ། དེ་ཡོད་
པའི་ཕྱིར། དེ་འདྲའི་འབྲས་བུ་ཐོད་རྒལ་བའི་ཕྱིར་འོང་ཡོད་པའི་ཕྱིར། གཉིས་པ་གྲུབ་
སྟེ། ཕྱིར་འོང་ཞུགས་པ་ཡིན་པའི་ཕྱིར། རྩ་བར་འདོད་མི་ནུས་ཏེ། བསམ་གཏན་དང་
པོའི་ཉེར་བསྡོགས་མི་ལྕོགས་མེད་པ་ཡིན་པའི་ཕྱིར་ཏེ། མཐོང་ལམ་བར་ཆད་མེད་ལམ་
དུ་གྱུར་པའི་བསམ་གཏན་དང་པོའི་ཉེར་བསྡོགས་ཡིན་པའི་ཕྱིར། ཁ་ཅིག །བསམ་
གཏན་དང་པོའི་ཉེར་བསྡོགས་མོས་པ་ཡིད་བྱེད་ཐོབ་པ་དང་། ལྷག་མཐོང་ཐོབ་པ།
སྒོམ་བྱུང་ཐོབ་པ་རྣམས་དུས་མཉམ་སྟེ། རྣམ་བཤད་སྙིང་པོའི་རྒྱན་ལས། ལྷག་(༡༣༦ན)
མཐོང་ཐོག་མར་ཐོབ་པ་ནི་མོས་པ་ལས་བྱུང་བའི་ཡིད་ལ་བྱེད་པ་སྟེ་སྒོམ་བྱུང་ངོ༌། །ཞེས་
གསུངས་པའི་ཕྱིར་ན་མི་འཐད་དེ། བསམ་གཏན་དང་པོའི་ཉེར་བསྡོགས་མཚན་ཉིད་
སོ་སོར་རིག་པའི་ཡིད་བྱེད་ལ་གནས་པའི་གང་ཟག་དེས་དེ་ལྟར་ཐོབ་པ་དུས་མཉམ་
པའི་དོན་ཡིན་པའི་ཕྱིར་དང་། བསམ་གཏན་དང་པོའི་ཉེར་བསྡོགས་མོས་པ་ཡིད་བྱེད་
མ་ཐོབ་པར་དེའི་མི་ལྕོགས་མེད་པ་ཐོབ་པ་ཡོད་པའི་ཕྱིར་ཏེ། དེ་ཡིན་ན་བསམ་གཏན་
དང་པོའི་ཉེར་བསྡོགས་ཡིད་བྱེད་དྲུག་པོ་གང་རུང་མ་ཡིན་དགོས་པའི་ཕྱིར། །
ཁ་ཅིག །རང་གི་དམིགས་པ་ལ་འབད་མེད་ལྷུན་གྲུབ་ཏུ་འཇུག་པའི་ཏིང་ངེ་འཛིན།
ཞི་གནས་ཀྱི་མཚན་ཉིད་ཟེར་ན། འདོད་སེམས་རྩེ་གཅིག་པའི་ཏིང་ངེ་འཛིན་ཆོས་ཅན།
ཞི་གནས་སུ་ཐལ། མཚན་ཉིད་དེའི་ཕྱིར་ཏེ། ཆོས་ཅན་དེའི་ཕྱིར། འདོད་ན། ཤིན་
- 224-



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
སྦྱངས་ཀྱིས་ཟིན་པར་ཐལ་ལོ། །འདོད་མི་ནུས་ཏེ། ཆོས་ཅན་དེའི་ཕྱིར། ཁ་ཅིག །ལུས་
སེམས་ཤིན་སྦྱངས་ཀྱི་བདེ་བས་ཟིན་པའི་སྒོ་ནས་རང་གི་དམིགས་པ་ལ། ཞེས་སོགས་
ཟེར་བ་མི་འཐད་དེ། གཟུགས་མེད་ཁམས་པའི་རྒྱུད་ཀྱི་ཞི་གནས་དེ་ལུས་ཤིན་སྦྱངས་
ཀྱིས་མ་ཟིན་པའི་ཕྱིར་ཏེ། དེ་ལ་ལུས་ཤིན་སྦྱངས་མེད་པའི་ཕྱིར། མ་གྲུབ་ན། དེ་ན་
རེག་བྱ་ཡོད་པར་ཐལ། མ་གྲུབ་པ་དེའི་ཕྱིར། ཁྱབ་སྟེ། དབུས་མཐའི་འགྲེལ་པར།
རེག་བྱའི་ཁྱད་པར་དགའ་བས་ཟིན་པ་ན་ལུས་ཤིན་ཏུ་སྦྱངས་པར་རིག་པར་བྱའོ། །ཞེས་
གསུངས་པའི་ཕྱིར། འདོད་ན། དེ་ན་གཟུགས་ཡོད་པར་ཐལ་ལོ། །
ཁ་ཅིག །ཤིན་སྦྱངས་ཀྱི་བདེ་བས་ཟིན་པའི་སྒོ་ནས་སེམས་དམིགས་པ་ལ་འབད་
མེད་ལྷན་གྲུབ་ཏུ་འཇུག་པའི་རིག་པ། ཞི་གནས་ཀྱི་མཚན་ཉིད་ཟེར་བ་མི་འཐད་དེ། ཞི་
གནས་དང་མཚུངས་ལྡན་གྱི་གཙོ་བོ་སེམས་ཞི་གནས་མ་ཡིན་པའི་ཕྱིར་ཏེ། ཞི་གནས་
ཡིན་ན་ཏིང་ངེ་འཛིན་ཡིན་དགོས་པའི་ཕྱིར་ཏེ། མདོ་སྡེ་དཀོན་མཆོག་སྤྲིན་ལས། ཞི་
གནས་ནི་སེམས་རྩེ་གཅིག་པའོ། །ལྷག་མཐོང་ནི་སོ་སོར་རྟོག་པའོ། །ཞེས་གསུངས་
པའི་ཕྱིར། ལམ་རིམ་ལས། ཡང་དག་པའི་ཏིང་ངེ་འཛིན་ལ་བརྟེན་ནས་སེམས་འཇོག་
པར་བྱེད་པས་ན་ཞི་གནས་དང་། སོ་སོར་རྟོག་པའི་ཤེས་རབ་ནི་ལྷག་(༡༣༦བ)མཐོང་
དུ་གསུངས་པའོ། །ཞེས་གསུངས་པའི་ཕྱིར། ཁ་ཅིག །ཞི་གནས་ཀྱི་ངང་ནས་རང་གི་
དམིགས་པ་ལ་སོ་སོར་དཔྱོད་པར་བྱེད་པའི་ཤེས་རབ། ལྷག་མཐོང་གི་མཚན་ཉིད་ཟེར་
ན་མི་འཐད་དེ། བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་
ཡིད་བྱེད་དུ་གྱུར་པའི་ཤེས་རབ་དེ་ལྷག་མཐོང་མ་ཡིན་པའི་ཕྱིར་ཏེ། དེ་རང་གི་དམིགས་
པ་ལ་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱིས་ཟིན་པའི་སྒོ་ནས་རང་ཡུལ་སོ་
སོར་རྟོག་པར་བྱེད་པའི་ཤེས་རབ་མ་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཁ་
ཅིག །དཔྱད་སྟོབས་ཀྱིས་དྲངས་པའི་ལུས་སེམས་ཤིན་སྦྱངས་ཀྱིས་ཟིན་པ། ཞེས་
-225 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
སོགས་དང་། དེ་འདྲའི་རང་ཡུལ་ལ་སོ་སོར་དཔྱོད་པར་བྱེད་པའི་བློ་ཟེར་བ་གཉིས་ལ་
སྐྱོན་ཡང་སྔར་བཞིན་རིགས་འགྲེའོ། །
ཁ་ཅིག །བསམ་གཏན་དང་པོའི་ཉེར་བསྡོགས་ཡིད་བྱེད་དྲུག་པོ་དེ་ལམ་བཞིར་
འདུ་སྟེ། དེའི་མཚན་ཉིད་སོ་སོར་རིག་པའི་ཡིད་བྱེད་དང་མོས་པ་ཡིད་བྱེད་གཉིས་སྦྱོར་
ལམ་དང་། དེའི་རབ་ཏུ་དབེན་པ་ཡིད་བྱེད་དང་། སྦྱོར་བ་མཐའི་ཡིད་བྱེད་གཉིས་བར་
ཆད་མེད་ལམ་དང་། དེའི་དཔྱོད་པ་ཡིད་བྱེད་ཁྱད་པར་གྱི་ལམ་དང་། དགའ་བ་སྡུད་
པའི་ཡིད་བྱེད་ལམ་བཞི་ཆར་གྱིས་བསྡུས་པའི་ཕྱིར། ཟེར་བ་མི་འཐད་དེ། དེ་རབ་ཏུ་
དབེན་པ་ཡིད་བྱེད་ཆོས་ཅན། ཁྱོད་རྒྱུད་ལྡན་གྱི་ཕྱི་རོལ་པ་མེད་པར་ཐལ། ཁྱོད་བར་
ཆད་མེད་ལམ་ཡིན་པའི་ཕྱིར། དེས་གཞན་ལ་རིགས་འགྲེའོ། ། །
ཁ་ཅིག །བསམ་གཏན་དང་པོའི་ཉེར་བསྡོགས་དང་ཚོར་བ་བདེ་བའི་གཞི་མཐུན་
ཡོད་དེ། གསེར་ཕྲེང་ལས། དེ་དག་ལ་ནི་ཉེར་བསྡོགས་བརྒྱད། །དག་པ་བདེ་མིན་སྡུག་
བསྔལ་མིན། །ཞེས་པ་འདི་དྲངས་ནས་འདིས་ཉེར་བསྡོགས་ཀྱི་ཚོར་བ་བཏང་སྙོམས་སུ་
བཤད་པ་འདིར་མི་བཟུང་ངོ༌། །ཞེས་གསུངས་པའི་ཕྱིར་ན་མ་ཁྱབ་སྟེ། ལམ་རིམ་ལས།
ཚོར་བ་སིམ་པའི་རྣམ་པ་ཅན་གྱི་དགའ་བདེ་ནི་སྐབས་འདིར་བསྒྲུབ་པར་བྱ་བའི་ཏིང་ངེ་
འཛིན་གྱི་འབྲས་བུ་ལས་འབྱུང་ཡང་བསམ་གཏན་དང་པོའི་ཉེར་བསྡོགས་ཀྱིས་བསྡུས་
པའི་ཏིང་ངེ་འཛིན་དང་མཚུངས་ལྡན་དུ་མི་འབྱུང་། ཞེས་གསུངས་པ་མི་འཐད་པར་ཐལ། །
དམ་བཅའ་དེའི་ཕྱིར། ཁ་ཅིག །བསམ་གཏན་གྱི་དངོས་གཞིའི་སས་བསྡུས་(༡༣༧ན)ཀྱི་
སྙོམས་འཇུག །བསམ་གཏན་གྱི་དངོས་གཞི་སྙོམས་འཇུག་གི་མཚན་ཉིད། དེས་
གཟུགས་མེད་ལ་རིགས་འགྲེའོ། །ཟེར་ན། འདུ་ཤེས་མེད་པའི་སྙོམས་འཇུག་ཆོས་ཅན།
མཚོན་བྱ་དང་པོ་དེར་ཐལ། མཚན་ཉིད་དེའི་ཕྱིར། དང་པོ་གང་ཞིག །སྙོམས་འཇུག་
ཡིན་པའི་ཕྱིར། དང་པོ་གྲུབ་སྟེ། དེ་བསམ་གཏན་གྱི་སས་བསྡུས་ཡིན་པའི་ཕྱིར་ཏེ།
- 226 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
མཛོད་རྩ་བ་ལས། དེ་བཞིན་འདུ་ཤེས་མེད་སྙོམས་འཇུག །བསམ་གཏན་ཐ་མར་
འབྱུང་འདོད་པས། །ཞེས་གསུངས་པའི་ཕྱིར། འགོག་པའི་སྙོམས་འཇུག་ཆོས་ཅན།
མཚོན་བྱ་གཉིས་པ་དེར་ཐལ། མཚན་ཉིད་དེའི་ཕྱིར། དང་པོ་གང་ཞིག །སྙོམས་འཇུག་
ཡིན་པའི་ཕྱིར། དང་པོ་གྲུབ་སྟེ། དེ་གཟུགས་མེད་ཀྱི་སས་བསྡུས་ཡིན་པའི་ཕྱིར་ཏེ། དེ་
སྲིད་རྩེའི་སས་བསྡུས་ཡིན་པའི་ཕྱིར་ཏེ། མཛོད་རྩ་བ་ལས། འདི་གནས་དོན་དུ་སྲིད་
རྩེར་སྐྱེ། །ཞེས་གསུངས་པའི་ཕྱིར། །
ཁ་ཅིག །ཡན་ལག་གི་སྒོ་ནས་རང་གི་འོག་ས་ལས་འདའ་བར་བྱེད་པའི་དགེ་
སེམས་རྩེ་གཅིག་པ་མཚུངས་ལྡན་དང་བཅས་པ། བསམ་གཏན་གྱི་དངོས་གཞི་སྙོམས་
འཇུག་གི་མཚན་ཉིད་ཟེར་བ་མི་འཐད་དེ། བསམ་གཏན་གྱི་དངོས་གཞི་སྙོམས་འཇུག་
ཡིན་ན། རང་གི་འོག་ས་ལས་འདས་པས་ཁྱབ་པའི་ཕྱིར། ཁ་ཅིག །རང་གི་འཕང་བྱར་
གྱུར་པའི་འབྲས་བུ་སྐྱེ་བའི་བསམ་གཏན་འཕེན་བྱེད་དུ་གྱུར་པའི་བསམ་གཏན་གྱི་སྙོམས་
འཇུག་དག་པ་བར་དམིགས་པ་དེ། རྒྱུ་སྙོམས་འཇུག་གི་བསམ་གཏན་གྱི་མཚན་ཉིད།
ཚེ་རབས་གཞན་དུ་རྒྱུ་སྙོམས་འཇུག་གི་བསམ་གཏན་སྒོམ་པ་ལ་བརྟེན་ནས་ཐོབ་པའི་
སྐྱེས་ཐོབ་ཀྱི་ཆོས། འབྲས་བུ་སྐྱེ་བའི་བསམ་གཏན་གྱི་མཚན་ཉིད། དབྱེ་ན། ཚེ་རབས་
གཞན་དུ་རྒྱུ་སྙོམས་འཇུག་གི་བསམ་གཏན་སྒོམ་པའི་རྒྱུ་མཐུན་གྱི་འབྲས་བུ། རྣམ་སྨིན་
གྱི་འབྲས་བུ། བདག་པོའི་འབྲས་བུ་གསུམ་ཡོད། དང་པོ་ནི། སྡུག་བདེན་དུ་གྱུར་པའི་
གཟུགས་ཁམས་པའི་གང་ཟག་ལྟ་བུ། གཉིས་ནི། གཟུགས་ཁམས་པའི་གང་ཟག་གི་
རྒྱུད་ཀྱི་རྣམ་སྨིན་གྱི་འབྲས་བུར་གྱུར་པའི་ཕུང་པོ་ལྔ་ལྟ་བུ། གསུམ་པ་ནི། གཟུགས་
ཁམས་པའི་གང་ཟག་གི་གཞལ་མེད་ཁང་ལྟ་བུ། འབྲས་བུ་སྐྱེ་བའི་བསམ་གཏན་དུ་
གྱུར་པའི་གང་ཟག་ཡིན་(༡༣༧བ)ན། ལས་ཉོན་གྱིས་འཁོར་བར་སྐྱེ་བ་ལེན་པས་ཁྱབ།
རྒྱུ་སྙོམས་འཇུག་གི་བསམ་གཏན་ཡིན་ན། རང་གི་འོག་སའི་རྟེན་ཅན་ཡིན་དགོས་ཀྱང་
- 227 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
འབྲས་བུ་སྐྱེ་བའི་བསམ་གཏན་ལ་རང་སའི་རྟེན་ཅན་གྱིས་མ་ཁྱབ་སྟེ། བསྐལ་པ་
འཇིག་པའི་ཚེ་ཆོས་ཉིད་ཀྱི་སྟོབས་ཀྱིས་ཐོབ་པའི་འདོད་ཁམས་པའི་གང་ཟག་གི་རྒྱུད་
ཀྱི་བསམ་གཏན་དང་པོའི་དངོས་གཞི་སྙོམས་འཇུག་དེ་འབྲས་བུ་སྐྱེ་བའི་བསམ་གཏན་
ཡིན་པའི་ཕྱིར། རྒྱུ་སྙོམས་འཇུག་གི་བསམ་གཏན་ལ་སྦྱོར་བྱུང་ཡིན་པས་མ་ཁྱབ་སྟེ།
བསྐལ་པ་འཇིག་པའི་དུས་ཀྱི་ཚེ་ཆོས་ཉིད་ཀྱི་སྟོབས་ཀྱིས་ཐོབ་པའི་འདོད་ཁམས་པའི་
གང་ཟག་གི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་དེ། རྒྱུ་སྙོམས་
འཇུག་གི་བསམ་གཏན་ཡིན་པའི་ཕྱིར། ཞེས་ཟེར་ན། བསམ་གཏན་དང་པོའི་སྐྱེ་བ་
འགྲུབ་བྱེད་ཀྱི་ལས་སུ་གྱུར་པའི་བསམ་གཏན་དང་པོའི་དངོས་གཞི་སྙོམས་འཇུག་དག་
པ་བ་ཆོས་ཅན། མཚན་ཉིད་དེར་ཐལ། རྒྱུ་སྙོམས་འཇུག་གི་བསམ་གཏན་ཡིན་པའི་
ཕྱིར་ཏེ། ཆོས་ཅན་དེའི་ཕྱིར། འདོད་ན། བསམ་གཏན་དང་པོའི་སྐྱེ་བ་འཕེན་བྱེད་ཀྱི་
ལས་སུ་གྱུར་པའི་བསམ་གཏན་གྱི་སྙོམས་འཇུག་དག་པ་བ་ཡིན་པར་ཐལ། འདོད་པ་
དེ་ལ་རྒྱུ་མཚན་ཡོད་པའི་ཕྱིར། འདོད་ན། བསམ་གཏན་དང་པོའི་སྐྱེ་བ་འཕེན་བྱེད་ཀྱི་
ལས་ཡིན་པར་ཐལ། འདོད་པ་གང་ཞིག །ལས་ཡིན་པའི་ཕྱིར། འདོད་ན། བསམ་
གཏན་དང་པོའི་ཉེར་བསྡོགས་ཡིན་པར་ཐལ་ལོ། །
གཞན་ཡང་། སྡུག་བདེན་དུ་གྱུར་པའི་གཟུགས་ཁམས་པའི་གང་ཟག་ཡིན་ན།
འབྲས་བུ་སྐྱེ་བའི་བསམ་གཏན་ཡིན་དགོས་པར་ཐལ། དེ་དེ་ཡིན་པའི་ཕྱིར། རྟགས་
ཁས། འདོད་ན། གཟུགས་སུ་ཉེ་བར་འགྲོ་བའི་ཕྱིར་མི་འོང་སྐྱེ་འདའ་བ་གཟུགས་ཀྱི་སྐྱེ་
སྲིད་དུ་སྐྱེ་བ་བླངས་མ་ཐག་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར། རྟགས་
གྲུབ་སྟེ། ལས་ཉོན་གྱིས་གཞན་དབང་དུ་གྱུར་པའི་གང་ཟག་གང་ཞིག །སྡུག་བདེན་དུ་
གྱུར་པའི་གང་ཟག་དང་གཟུགས་ཁམས་པའི་གང་ཟག་གི་གཞི་མཐུན་ཡིན་པའི་ཕྱིར།
འདོད་ན། ལས་ཉོན་གྱིས་འཁོར་བར་སྐྱེ་བ་ལེན་པར་ཐལ་ལོ། །ཁྱབ་པ་ཁས། འདོད་
- 228 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
མི་ནུས་ཏེ། ཚེ་དེ་ལ་དགྲ་བཅོམ་པའི་འབྲས་བུ་མངོན་དུ་བྱེད་པར་ངེས་པའི་གང་ཟག་
(༡༣༨ན)ཡིན་པའི་ཕྱིར། གཞན་ཡང་། བསྐལ་པ་འཇིག་པའི་ཚེ་ཆོས་ཉིད་ཀྱི་སྟོབས་
ཀྱིས་ཐོབ་པའི་འདོད་ཁམས་པའི་གང་ཟག་གི་རྒྱུད་ཀྱི་བསམ་གཏན་དང་པོའི་དངོས་
གཞི་སྙོམས་འཇུག་ཆོས་ཅན། སྐྱེས་ཐོབ་ཀྱི་ཆོས་སུ་ཐལ། འབྲས་བུ་སྐྱེ་བའི་བསམ་
གཏན་ཡིན་པའི་ཕྱིར། རྟགས་ཁས། འདོད་ན། དེའི་ཚེ་འདོད་ཁམས་པའི་གང་ཟག་
ཡིན་ན། བསམ་གཏན་དང་པོའི་དངོས་གཞི་སྙོམས་འཇུག་ཐོབ་པས་ཁྱབ་པར་ཐལ་
ལོ། །གཞན་ཡང་། བསམ་གཏན་གཉིས་པ་ནས་བསམ་གཏན་དང་པོར་སྐྱེ་བ་ལེན་ཁ་
མའི་གང་ཟག་གི་རྒྱུད་ཀྱི་བསམ་གཏན་དང་པོའི་སྐྱེ་བ་འགྲུབ་བྱེད་ཀྱི་བསམ་གཏན་དང་
པོའི་དངོས་གཞི་སྙོམས་འཇུག་ཆོས་ཅན། རང་གི་འོག་སའི་རྟེན་ཅན་དུ་ཐལ། རྒྱུ་
སྙོམས་འཇུག་གི་བསམ་གཏན་ཡིན་པའི་ཕྱིར། ཁྱབ་པ་ཁས། འདོད་ན། དེ་འདོད་པའི་
རྟེན་ཅན་དུ་ཐལ། འདོད་པ་གང་ཞིག །བསམ་གཏན་དང་པོའི་དངོས་གཞི་སྙོམས་
འཇུག་ཡིན་པའི་ཕྱིར། དེས་བསམ་གཏན་དང་པོ་ནས་བསམ་གཏན་དང་པོར་སྐྱེ་ཁ་
མའི་དེ་དང་། བསམ་གཏན་བཞི་པ་ནས་བསམ་གཏན་བཞི་པར་སྐྱེ་བ་ལེན་ཁ་མའི་རྒྱུད་
ཀྱི་དེ་དང་། དེ་ནས་བསམ་གཏན་དང་པོར་སྐྱེ་བ་ལེན་ཁ་མ་སོགས་ལ་རིགས་འདྲ་བར་
ཤེས་པར་བྱའོ། །ཁོ་ན་རེ། རྒྱུ་སྙོམས་འཇུག་གི་བསམ་གཏན་གྱི་སྙོམས་འཇུག་ལ་རང་
གི་འོག་སའི་རྟེན་ཅན་ཡིན་དགོས་པར་ཐལ། དེའི་ཉེར་བསྡོགས་ལ་དེ་དགོས་པའི་ཕྱིར་
ན་མ་ཁྱབ། །
ཁ་ཅིག །རྒྱུ་སྙོམས་འཇུག་གི་བསམ་གཏན་དང་འབྲས་བུ་སྐྱེ་བའི་བསམ་གཏན་
གཉིས་འགལ་ཟེར་བ་མི་འཐད་དེ། བསམ་གཏན་དང་པོའི་རྟེན་ཅན་གྱི་སོ་སྐྱེའི་རྒྱུད་ཀྱི་
བསམ་གཏན་དང་པོའི་དངོས་གཞི་སྙོམས་འཇུག་དག་པ་བ་དེ་དེ་གཉིས་ཀ་ཡིན་པའི་
ཕྱིར། དེ་འབྲས་བུ་སྐྱེ་བའི་བསམ་གཏན་གང་ཞིག །ཅིག་ཤོས་ཡིན་པའི་ཕྱིར། དང་པོ་
- 229 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གྲུབ་སྟེ། བསམ་གཏན་དང་པོར་སྐྱེས་ཐོབ་ཀྱི་ཆོས་ཡིན་པའི་ཕྱིར། གཉིས་པ་གྲུབ་སྟེ།
བསམ་གཏན་གྱི་དངོས་གཞི་སྙོམས་འཇུག་གང་ཞིག །རང་འབྲས་སྡུག་བསྔལ་བདེན་
པ་སྐྱེད་བྱེད་ཀྱི་འཁོར་བས་བསྡུས་པའི་ཆོས་ཡིན་པའི་ཕྱིར། །
ཁ་ཅིག །འབྲས་བུ་སྐྱེ་བའི་བསམ་གཏན་ལ་རང་སའི་རྟེན་ཅན་གྱིས་ཁྱབ་(༡༣༨བ)
ཟེར་བ་མི་འཐད་དེ། བསམ་གཏན་བཞི་པའི་རྟེན་ཅན་གྱི་སོ་སྐྱེའི་རྒྱུད་ཀྱི་བསམ་གཏན་
དང་པོའི་དངོས་གཞི་སྙོམས་འཇུག་དག་པ་བ་ཆོས་ཅན། དེར་ཐལ། དེའི་ཕྱིར། བསམ་
གཏན་བཞི་པར་སྐྱེས་ཐོབ་ཀྱི་ཆོས་ཡིན་པའི་ཕྱིར། རྟགས་གྲུབ་སྟེ། བསམ་གཏན་བཞི་
པའི་རྟེན་ཅན་གྱི་གང་ཟག་ཡིན་ན། བསམ་གཏན་དང་པོའི་དངོས་གཞི་སྙོམས་འཇུག་
ཐོབ་པས་ཁྱབ་པའི་ཕྱིར། །
ཁ་ཅིག །རྟོག་དཔྱོད་གཉེན་པོའི་ཡན་ལག་དང་ལྡན་པའི་སྒོ་ནས་འདོད་པ་ལ་
འདོད་ཆགས་དང་བྲལ་བས་རབ་ཏུ་ཕྱེ་བའི་དགེ་སེམས་རྩེ་གཅིག་པ་མཚུངས་ལྡན་དང་
བཅས་པ་གང་ཞིག །དབེན་པ་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་ལྡན་
པ། བསམ་གཏན་དང་པོའི་དངོས་གཞི་སྙོམས་འཇུག་གི་མཚན་ཉིད། ནང་རབ་ཏུ་དང་
བ་གཉེན་པོའི་ཡན་ལག་ཏུ་ལྡན་པའི་སྒོ་ནས་རྟོག་དཔྱོད་གཉིས་ཀ་ལ་འདོད་ཆགས་དང་
བྲལ་བས་རབ་ཏུ་ཕྱེ་བའི་དེ་གང་ཞིག །ཏིང་ངེ་འཛིན་ལས་སྐྱེས་པའི་དགའ་བདེ་ཕན་
ཡོན་གྱི་ཡན་ལག་ཏུ་ལྡན་པ་དེ། གཉིས་པའི་མཚན་ཉིད། དྲན་ཤེས་བཞིན་བཏང་
སྙོམས་གསུམ་གཉེན་པོའི་ཡན་ལག་ཏུ་ལྡན་པའི་སྒོ་ནས་དགའ་བ་ལ་འདོད་ཆགས་དང་
བྲལ་བའི་དེ་གང་ཞིག །དགའ་བས་དབེན་པའི་བདེ་བ་ཕན་ཡོན་གྱི་ཡན་ལག་ཏུ་ལྡན་
པ་དེ། གསུམ་པའི་མཚན་ཉིད། དྲན་པ་དང་བཏང་སྙོམས་ཡོངས་དག་གཉེན་པོའི་ཡན་
ལག་ཏུ་ལྡན་པའི་སྒོ་ནས་བདེ་བ་ལ་འདོད་ཆགས་དང་བྲལ་བའི་དེ་གང་ཞིག །ཚོར་བ་
བཏང་སྙོམས་ཕན་ཡོན་གྱི་ཡན་ལག་ཏུ་ལྡན་པ། བསམ་གཏན་བཞི་པའི་དངོས་གཞི་
- 230 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
སྙོམས་འཇུག་གི་མཚན་ཉིད་ཟེར་ན། དེ་ལ་ཁ་ཅིག །མཚན་ཉིད་དང་པོ་དེ་མི་འཐད་དེ།
རྟོག་དཔྱོད་གཉེན་པོའི་ཡན་ལག་དང་ལྡན་པའི་བསམ་གཏན་དང་པོའི་དངོས་གཞི་མེད་
པའི་ཕྱིར། བསམ་གཏན་དང་པོའི་དངོས་གཞི་སྙོམས་འཇུག་ཐོབ་ན། གཉེན་པོའི་ཡན་
ལག་གཏང་ཟིན་པས་ཁྱབ་པའི་ཕྱིར་ཏེ། དེ་ཐོབ་ན་འདོད་པ་ལ་འདོད་ཆགས་དང་བྲལ་
ཟིན་པས་ཁྱབ་པའི་ཕྱིར། ཟེར་བ་མི་འཐད་དེ། ཡན་ལག་ལྔ་དང་ལྡན་པའི་བསམ་
གཏན་དང་པོའི་དངོས་གཞི་ཡོད་པའི་ཕྱིར་དང༌། རྟོག་དཔྱོད་གཉེན་པོའི་ཡན་ལག་ཏུ་
ལྡན་པའི་བསམ་གཏན་དང་པོའི་(༡༣༩ན)དངོས་གཞི་སྙོམས་འཇུག་ཡོད་པའི་ཕྱིར་ཏེ།
ཤེས་སྒྲིབ་ཀྱི་གཉེན་པོ་བྱེད་པའི་ཡན་ལག་དང་ལྡན་པའི་རྣམ་མཁྱེན་ཡོད་པའི་ཕྱིར་ཏེ།
རྒྱུད་བླ་མར། དག་གསལ་གཉེན་པོའི་ཕྱོགས་ཉིད་ཀྱི། །ཞེས་གསུངས་པའི་ཕྱིར། །
རང་ལུགས་ཀྱི་སྐྱོན་ནི། མཚན་ཉིད་དང་པོ་མི་འཐད་དེ། རྟོག་དཔྱོད་གཉེན་པོའི་
ཡན་ལག་ཏུ་མི་ལྡན་པའི་བསམ་གཏན་དང་པོའི་དངོས་གཞི་སྙོམས་འཇུག་ཁྱད་པར་
ཅན་ཡོད་པའི་ཕྱིར་ཏེ། མཛོད་རྩ་བ་ལས། རྟོག་མེད་བསམ་གཏན་ཁྱད་པར་ཅན། ཞེས་
གསུངས་པའི་ཕྱིར་དང་། དེ་དབེན་པ་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག་
ཏུ་མི་ལྡན་པའི་ཕྱིར་ཏེ། དེ་ཚོར་བ་བཏང་སྙོམས་ཀྱི་ས་པ་ཡིན་པའི་ཕྱིར་ཏེ། མཛོད་རྩ་
བ་ལས། རྣམ་གསུམ་བདེ་མིན་སྡུག་བསྔལ་མིན། །ཞེས་གསུངས་པའི་ཕྱིར། མཚན་
ཉིད་ཕྱི་མ་དེ་རྣམས་མི་འཐད་དེ། སངས་རྒྱས་འཕགས་པའི་རྒྱུད་ཀྱི་བསམ་གཏན་
གཉིས་པའི་དངོས་གཞི་སྙོམས་འཇུག་དེ་རྟོག་དཔྱོད་ལ་འདོད་ཆགས་དང་བྲལ་བས་རབ་
ཏུ་ཕྱེ་བ་མ་ཡིན་ཞིང་། དེའི་རྒྱུད་ཀྱི་བསམ་གཏན་བཞི་པའི་དངོས་གཞི་སྙོམས་འཇུག་
དེ་ཚོར་བ་བཏང་སྙོམས་ཕན་ཡོན་གྱི་ཡན་ལག་དང་ལྡན་པ་མ་ཡིན་པའི་ཕྱིར། །
ཁ་ཅིག །སྦྱོར་བའི་དུས་སུ་གཟུགས་དང་ཐོགས་པའི་འདུ་ཤེས་རགས་པ་མཐོང་
ནས་ཆོས་ཐམས་ཅད་ནམ་མཁའ་ལྟར་མཐའ་ཡས་སོ་སྙམ་དུ་བསྒོམས་པས་དངོས་
- 231 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གཞིའི་སྐབས་སུ་དེ་མངོན་གྱུར་པའི་སེམས་རྩེ་གཅིག་པ་མཚུངས་ལྡན་དང་བཅས་པ།
ནམ་མཁའ་མཐའ་ཡས་ཀྱི་དངོས་གཞི་སྙོམས་འཇུག་གི་མཚན་ཉིད། སྦྱོར་བའི་དུས་སུ་
ཆོས་ཐམས་ཅད་ནམ་མཁའ་ལྟར་མཐའ་ཡས་སོ་སྙམ་པ་དེ་ཉིད་ལ་དགག་བྱར་བྱས་
ནས། ཆོས་ཐམས་ཅད་རྣམ་ཤེས་ལྟར་མཐའ་ཡས་སོ་སྙམ་དུ་སྒོམ་པ་ལ་བརྟེན་ནས་
དངོས་གཞིའི་དུས་སུ། ཞེས་སོགས་རྣམ་ཤེས་མཐའ་ཡས་ཀྱི་དེའི་མཚན་ཉིད། སྦྱོར་
བའི་དུས་སུ་གཟུང་བྱ་ཅི་ཡང་མེད་དོ་སྙམ་དུ་སྒོམ་པ་ལ། ཞེས་སོགས་ཅི་ཡང་མེད་ཀྱི་
དེའི་མཚན་ཉིད། སྦྱོར་བའི་དུས་སུ་འདུ་ཤེས་རགས་པ་ནི་ནད་དང་འབྲས་དང་ཟུག་
རྡུའོ། །འདུ་ཤེས་མེད་པ་ནི་ཀུན་ནས་ཉོན་མོངས་པའོ། །འདུ་ཤེས་མེད་མིན་ནི་ཞི་བ་
(༡༣༩བ)གྱ་ནོམ་པའོ་སྙམ་དུ་སྒོམ་པ། ཞེས་སོགས་སྲིད་རྩེའི་དངོས་གཞི་སྙོམས་
འཇུག་གི་མཚན་ཉིད་ཟེར་ན། སངས་རྒྱས་འཕགས་པའི་རྒྱུད་ཀྱི་ནམ་མཁའ་མཐའ་
ཡས་ཀྱི་དངོས་གཞི་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར།
འདོད་ན། ཆོས་ཐམས་ཅད་ནམ་མཁའ་ལྟར་མཐའ་ཡས་པར་ཐལ། འདོད་པ་གང་
ཞིག །ཁྱོད་རྣམ་མཁྱེན་ཡིན་པའི་ཕྱིར། དེས་ཕྱི་མ་གསུམ་ལ་རིགས་འདྲའོ། །
ཁ་ཅིག །བསམ་གཏན་དང་པོའི་དངོས་གཞི་སྙོམས་འཇུག་ཁྱད་པར་ཅན་དེ་ཡིན་
ན། རྟོག་དཔྱོད་གཉེན་པོའི་ཡན་ལག་ཏུ་མི་ལྡན་པས་མ་ཁྱབ་སྟེ། སྒྲ་དོན་འདྲེས་རུང་དུ་
འཛིན་པའི་རྟོག་པར་གྱུར་པའི་བསམ་གཏན་དང་པོའི་དངོས་གཞི་སྙོམས་འཇུག་ཁྱད་
པར་ཅན་དེའི་ཡན་ལག་ཏུ་གྱུར་པའི་རྟོག་པ་ཡོད་པའི་ཕྱིར། མ་གྲུབ་ན། དེ་ཆོས་ཅན།
ཁྱོད་ཀྱི་ཡན་ལག་ཏུ་གྱུར་པའི་དེ་ཡོད་པར་ཐལ། ཁྱོད་ཀྱི་ཡན་ལག་ཏུ་གྱུར་པའི་དཔྱོད་
པ་དེ་དེ་ཡིན་པའི་ཕྱིར་ཏེ། དེ་ཁྱོད་ཡན་ལག་གང་ཞིག །དེ་རྟོག་པ་ཡིན་པའི་ཕྱིར་ན་མ་
ཁྱབ། གཞན་ཡང་། དེ་ཆོས་ཅན། ཁྱོད་ཀྱི་ཡན་ལག་ཏུ་གྱུར་པའི་རྟོག་པ་ཡོད་པར་
ཐལ། ཁྱོད་ཀྱི་ཡན་ལག་ཏུ་གྱུར་པའི་སྒྲ་དོན་འདྲེས་རུང་དུ་འཛིན་པའི་རྟོག་པ་ཡོད་པའི་
- 232 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
ཕྱིར་ན་མ་ཁྱབ། །
ཁ་ཅིག །བསམ་གཏན་དང་པོའི་དངོས་གཞི་སྙོམས་འཇུག་ཙམ་པོ་བ་ཆོས་ཅན།
རྟོག་དཔྱོད་གཉིས་ཁྱོད་ཀྱི་གཉེན་པོའི་ཡན་ལག་ཏུ་ཐལ། ཁྱོད་རྟོག་དཔྱོད་གཉེན་པོའི་
ཡན་ལག་དང་ལྡན་པའི་བསམ་གཏན་གྱི་དངོས་གཞི་སྙོམས་འཇུག་ཡིན་པའི་ཕྱིར་ན་
མ་ཁྱབ་སྟེ། བསམ་གཟུགས་བརྒྱད་ཀ་ལ་འགོག་པ་སྤེལ་ནས་སྙོམས་པར་འཇུག་པའི་
ངན་སོང་ཐོད་རྒལ་གྱི་སྙོམས་འཇུག་ཆོས་ཅན། འགོག་པ་ཁྱོད་ཀྱི་སྤེལ་ཆོས་སུ་ཐལ།
ཁྱོད་ཆོས་ཅན་དེའི་ཕྱིར། ཁྱབ་པ་འགྲིག །
ཁོ་ན་རེ། བསམ་གཏན་དང་པོའི་དངོས་གཞི་སྙོམས་འཇུག་ཙམ་པོ་བའི་ཡན་ལག་
ཏུ་གྱུར་པའི་རྟོག་པ་དེ་ཆོས་ཅན། རྟོག་དཔྱོད་གཉེན་པོའི་ཡན་ལག་དང་ལྡན་པར་ཐལ།
བསམ་གཏན་དང་པོའི་དངོས་གཞི་སྙོམས་འཇུག་ཙམ་པོ་བ་ཡིན་པའི་ཕྱིར། རྟགས་
གྲུབ་སྟེ། མཛོད་འགྲེལ་ལས། ཡན་ལག་བཞི་པའི་དམག་ཇི་ལྟ་བ་བཞིན་དུ་ཡན་ལག་
ལྔ་པའི་བསམ་གཏན་ཡང་དེ་བཞིན་ནོ། །ཞེས་གསུངས་པའི་ཕྱིར། འདོད་ན། དེའི་ཡན་
ལག་ཏུ་(༡༤༠ན)གྱུར་པའི་རྟོག་པ་ཐུག་མེད་དུ་ཐལ། དེའི་ཡན་ལག་ཏུ་གྱུར་པའི་རྟོག་
པ་དེའི་ཡང་ཡན་ལག་ཏུ་གྱུར་པའི་རྟོག་པ་ཡོད་པའི་ཕྱིར་ན་མ་ཁྱབ། སྔོར་སྣང་དབང་
ཤེས་ཉམས་སུ་མྱོང་བའི་རང་རིག་ཐུག་མེད་དུ་ཐལ། དེ་ཉམས་སུ་མྱོང་བའི་རང་རིག་དེ་
ཡང་ཉམས་སུ་མྱོང་བའི་རང་རིག་ཡོད་པའི་ཕྱིར། ཁྱབ་པ་འགྲིག །
ཁ་ཅིག །བསམ་གཏན་དང་པོའི་སྙོམས་འཇུག་ཙམ་པོ་བ་ཆོས་ཅན། ཁྱོད་རང་གི་
ཡན་ལག་ཏུ་གྱུར་པའི་རྟོག་པ་དང་མཚུངས་ལྡན་དུ་ཐལ། ཁྱོད་ཀྱི་ཡན་ལག་ཏུ་གྱུར་པའི་
རྟོག་དཔྱོད་གཉིས་སུ་ཕྱེ་བའི་རྟོག་པ་ཡོད་པའི་ཕྱིར། འདོད་ན། སེམས་རྩིང་བའི་རྣམ་
པ་ཅན་དུ་ཐལ། འདོད་པ་གང་ཞིག །དེ་སེམས་རྩིང་བའི་རྣམ་པ་ཅན་ཡིན་པའི་ཕྱིར།
དེ་ཡོད་པ་གང་ཞིག །མཛོད་རྩ་བ་ལས། རྟོག་དང་དཔྱོད་པ་རྩིང་ཞིབ་ཉིད། །ཅེས་
- 233 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གསུངས་པའི་ཕྱིར། འདོད་ན་ཁྱོད་རང་གི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་
ཕྱེ་བའི་དཔྱོད་པ་དེ་དང་མཚུངས་ལྡན་དུ་ཐལ། ཁྱོད་ཀྱི་ཡན་ལག་ཏུ་གྱུར་པའི་དེ་ཡོད་
པའི་ཕྱིར། འདོད་ན། སེམས་ཞིབ་པའི་རྣམ་པ་ཅན་དུ་ཐལ། འདོད་པ་གང་ཞིག །དེ་
སེམས་ཞིབ་པའི་རྣམ་པ་ཅན་ཡིན་པའི་ཕྱིར། རྟགས་སྔར་བཞིན། འདོད་མི་ནུས་ཏེ།
སེམས་རྩིང་བའི་རྣམ་པ་ཅན་གྱི་བློ་ཡིན་པའི་ཕྱིར་ཟེར་བ་མི་འཐད་དེ། རྣམ་མཁྱེན་ཆོས་
ཅན། དེར་ཐལ། དེའི་ཕྱིར། སེམས་རྩིང་བའི་རྣམ་པ་ཤར་བའི་བློ་ཡིན་པའི་ཕྱིར།
རྟགས་གསལ་སླའོ། །གཞན་ཡང་། མིག་ཤེས་སུ་གྱུར་པའི་ཚོར་བ་མེད་པར་ཐལ།
དེར་གྱུར་པའི་ཚོར་བ་བདེ་བ་མེད་པའི་ཕྱིར་ཏེ། གཟུགས་འཛིན་མིག་ཤེས་ཀྱི་འཁོར་དུ་
བྱུང་བའི་དེ་མེད་པའི་ཕྱིར། མ་གྲུབ་ན། དེ་ཆོས་ཅན། རང་གི་འཁོར་དུ་བྱུང་བའི་ཚོར་
བ་བདེ་བ་དང་མཚུངས་ལྡན་དུ་ཐལ་ལོ། །འདོད་ན། གཟུགས་ཡིད་འོང་གི་རྣམ་པ་ཅན་
དུ་ཐལ། འདོད་པ་གང་ཞིག །དེ་གཟུགས་ཡིད་འོང་གི་རྣམ་པ་ཅན་ཡིན་པའི་ཕྱིར། ཆོས་
ཅན་དེའི་ཕྱིར། འདོད་ན། ཚོར་བ་སྡུག་བསྔལ་དང་སྦྱར་ནས་མཚུངས་པ་བྱའོ། །
ཁ་ཅིག །བསམ་གཏན་གྱི་སྙོམས་འཇུག་གང་ཞིག །རང་གི་འོག་ས་འདོད་པ་ལ་
འདོད་ཆགས་དང་བྲལ་བས་རབ་ཏུ་ཕྱེ་བ། བསམ་གཏན་དང་པོའི་དངོས་གཞི་སྙོམས་
འཇུག་གི་མཚན་(༡༤༠བ)ཉིད། བསམ་གཏན་གྱི་སྙོམས་འཇུག་གང་ཞིག །རང་གི་
འོག་ས་བསམ་གཏན་དང་པོ་ལ་འདོད་ཆགས་དང་བྲལ་བ། ཞེས་སོགས་རིགས་འདྲ་
ཟེར་ན། མཚན་ཉིད་དང་པོ་མི་འཐད་དེ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་
པའི་འབྲས་བུ་ཐོབ་མ་ཐག་པའི་གང་ཟག་གི་རྒྱུད་ཀྱི་རྣམ་གྲོལ་ལམ་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར། གཞན་ཡང་། མི་འཐད་དེ། སངས་རྒྱས་འཕགས་
པའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་དེ་བསམ་གཏན་གཉིས་
པའི་དངོས་གཞི་སྙོམས་འཇུག་ཡིན་པའི་ཕྱིར་ཏེ། དེ་བསམ་གཟུགས་བརྒྱད་ཀ་ཡིན་
-234 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
པའི་ཕྱིར་ཏེ། དེའི་རྒྱུད་ཀྱི་ཕར་ཕྱིན་བཅུ་ཡིན་ཁྱབ་མཉམ་ཡིན་པའི་ཕྱིར། །
ཁོ་ན་རེ། སངས་རྒྱས་འཕགས་པའི་རྒྱུད་ཀྱི་བསམ་གཏན་དང་པོའི་དངོས་གཞི་
སྙོམས་འཇུག་ཆོས་ཅན། བསམ་གཏན་གཉིས་པའི་གོང་ས་ཡིན་པར་ཐལ། བསམ་
གཏན་གསུམ་པའི་དངོས་གཞི་སྙོམས་འཇུག་ཡིན་པའི་ཕྱིར། འདོད་མི་ནུས་ཏེ། དེའི་
འོག་ས་ཡིན་པའི་ཕྱིར། བསམ་གཏན་དང་པོའི་དེ་ཡིན་པའི་ཕྱིར་ན། བསམ་གཏན་དང་
པོའི་དངོས་གཞི་སྙོམས་འཇུག་ཡིན་ན། ནང་རབ་ཏུ་དང་བ་གཉེན་པོའི་ཡན་ལག་ཏུ་མི་
ལྡན་པས་ཁྱབ་པར་ཐལ། དེ་ཡིན་ན་བསམ་གཏན་གཉིས་པའི་དངོས་གཞི་སྙོམས་
འཇུག་མ་ཡིན་དགོས་པའི་ཕྱིར། འདོད་ན། དེ་ཡིན་ན་རྟོག་དཔྱོད་ཀྱི་རྙོག་པ་དང་བཅས་
པས་ཁྱབ་པར་ཐལ་ལོ། །འདོད་ན། སངས་རྒྱས་འཕགས་པའི་རྒྱུད་ཀྱི་བསམ་གཏན་
དང་པོའི་དངོས་གཞི་སྙོམས་འཇུག་ཆོས་ཅན། དེར་ཐལ། དེའི་ཕྱིར། དེས་གཞན་ལ་
རིགས་འདྲ། །
ཁོ་ན་རེ། སྤང་བྱ་ཅིག་ཅར་པའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་གཏན་
གཟུགས་མེད་ཀྱི་དངོས་གཞི་བརྒྱད་ཡིན་ཁྱབ་མཉམ་དུ་ཐལ། སངས་རྒྱས་འཕགས་པ་
ལ་དེའི་ཕྱིར། འདོད་ན། དེའི་རྒྱུད་ཀྱི་སྲིད་རྩེའི་དངོས་གཞི་སྙོམས་འཇུག་ཏུ་གྱུར་པའི་
ལམ་ཟག་མེད་ཡོད་པར་ཐལ། འདོད་པ་གང་ཞིག །དེའི་རྒྱུད་ལ་བསམ་གཏན་གྱི་
དངོས་གཞིའི་སྙོམས་འཇུག་ཏུ་གྱུར་པའི་ལམ་ཟག་མེད་ཡོད་པའི་ཕྱིར། འདོད་མི་ནུས་
ཏེ། འགྲེལ་ཆེན་ལས། གང་ཡང་། འདོད་པ་ཁམས་དང་སྲིད་རྩེ་ན། །བྱང་ཆུབ་ལམ་གྱི་
ཡན་ལག་སྤངས། །ཞེས་བྱ་བ་ནི་ཐབས་ལ་མི་མཁས་པའི་ཕྱིར། ཉན་(༡༤༡ན)ཐོས་ཀྱི་
དབང་དུ་བྱས་པ་ཡིན་གྱི་དེ་དང་འདི་ལ་འགལ་བ་མེད་དོ་ཞེས་བྱ་བ་ནི་ཁ་ཅིག་གིའོ། །
ཞེས་གསུངས་པའི་ཕྱིར་ན་མ་ཁྱབ་སྟེ། ཉན་ཐོས་ཀྱི་གྲུབ་མཐའི་དབང་དུ་བྱས་ན་སྲིད་
རྩེའི་སེམས་དང་ལམ་ཟག་མེད་ཀྱི་གཞི་མཐུན་མེད་ཀྱང་། ཐེག་ཆེན་གྱི་གྲུབ་མཐའི་
- 235 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽ །
དབང་དུ་བྱས་ན་དེ་འདྲའི་གཞི་མཐུན་ཡོད་ཅེས་པའི་དོན་ཡིན་པའི་ཕྱིར། དེ་ལྟར་མ་
ཡིན་ན། དེ་འདྲའི་ལུང་དོན་མ་གྲུབ་པར་ཐལ། འདོད་སེམས་དང་ལམ་ཟག་མེད་ཀྱི་
གཞི་མཐུན་ཡོད་པའི་ཕྱིར་ཏེ། འདོད་པའི་སས་བསྡུས་ཀྱི་ཐེག་དམན་གྱི་མི་སློབ་ལམ་
ཡོད་པའི་ཕྱིར་ཏེ། ཉན་ཐོས་དགྲ་བཅོམ་པའི་རྒྱུད་ཀྱི་སོ་སོར་ཐར་པའི་སྡོམ་པ་དེ་དེ་
ཡིན་པའི་ཕྱིར་ཏེ། དེ་འདོད་པའི་སས་བསྡུས་གང་ཞིག །ཐེག་དམན་གྱི་མི་སློབ་ལམ་
ཡིན་པའི་ཕྱིར། དང་པོ་གྲུབ་སྟེ། སོ་ཐར་གྱི་སྡོམ་པ་ཡིན་པའི་ཕྱིར། གཉིས་པ་གྲུབ་སྟེ།
ཉན་ཐོས་ཚོགས་ལམ་པའི་རྒྱུད་ཀྱི་སོ་ཐར་གྱི་སྡོམ་པ་དེ་ཉན་ཐོས་ཀྱི་ཚོགས་ལམ་ཡིན་
པའི་ཕྱིར་ཏེ། ཀུན་བཏུས་ལས། ཚོགས་ཀྱི་ལམ་གང་ཞེ་ན། སོ་སོ་སྐྱེ་བོ་ཚུལ་ཁྲིམས་
དང༌། ཞེས་སོགས་གསུངས་པའི་ཕྱིར། ཁོ་ན་རེ། སྤང་བྱ་ཅིག་ཅར་པའི་ཉན་ཐོས་དགྲ་
བཅོམ་པའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་དེ་བསམ་གཏན་དང་
པོའི་དངོས་གཞི་སྙོམས་འཇུག་ཙམ་ཁྱད་གཉིས་ཀ་ཡིན་པར་ཐལ། དེ་བསམ་གཟུགས་
བརྒྱད་ཀ་ཡིན་པའི་ཕྱིར། འདོད་ན། དེ་རྟོག་བཅས་དཔྱོད་བཅས་ཀྱི་བསམ་གཏན་གྱི་
སྙོམས་འཇུག་ཡིན་པར་ཐལ། འདོད་པའི་ཕྱིར་ན་མ་ཁྱབ། ཁ་ཅིག །དེའི་རྒྱུད་ཀྱི་དེ་ལ་
ཙམ་ཁྱད་གཉིས་ཀྱི་ཁྱད་པར་མི་འབྱེད་དེ། བསམ་གཏན་དང་པོའི་དངོས་གཞི་སྙོམས་
འཇུག་ཟག་མེད་ལ་དེ་མེད་པའི་ཕྱིར་ཟེར་བ་མི་འཐད་དེ། ཟག་མེད་ས་དགུ་མེད་པར་
ཐལ། བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བར་གྱུར་པའི་ལམ་
ཟག་མེད་མེད་པའི་ཕྱིར། ཁོ་ན་རེ། དེའི་རྒྱུད་ཀྱི་བསམ་གཏན་དང་པོའི་དངོས་གཞི་
སྙོམས་འཇུག་ཆོས་ཅན། ཁྱོད་ཀྱི་གོང་ས་མེད་པར་ཐལ། ཁྱོད་སྲིད་རྩེའི་དངོས་གཞི་
སྙོམས་འཇུག་ཡིན་པའི་ཕྱིར་ན་མ་ཁྱབ། ཁ་ཅིག །ཟག་མེད་ཀྱི་བསམ་གཟུགས་བརྒྱད་
ཡིན་ཁྱབ་མཉམ་ཡིན་ཟེར་ན། བསམ་གཏན་དང་པོའི་དངོས་གཞི་སྙོམས་འཇུག་ཐོབ།
(༡༤༡བ)བསམ་གཏན་གཉིས་པའི་དེ་མ་ཐོབ་པའི་ཕྱིར་མི་འོང་གི་རྒྱུད་ཀྱི་གང་ཟག་གི་
- 236 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
བདག་མེད་མངོན་སུམ་དུ་རྟོགས་པའི་མཁྱེན་པ་ཆོས་ཅན། བསམ་གཏན་གཉིས་པའི་
དངོས་གཞིའི་སྙོམས་འཇུག་ཟག་མེད་དུ་ཐལ། བསམ་གཏན་དང་པོའི་དེ་ཡིན་པའི་
ཕྱིར། གཞན་ཡང་། རྒྱུན་ཞུགས་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་
མེད་ལམ་ཆོས་ཅན། སྲིད་རྩེའི་སྙོམས་འཇུག་ཟག་མེད་དུ་ཐལ། བསམ་གཏན་དང་
པོའི་དེ་ཡིན་པའི་ཕྱིར། ཁྱབ་པ་ཁས། །
ཚད་མེད་བཞི་བྱེ་བྲག་ཏུ་བཤད་པ།
༈ གསུམ་པ་ཚད་མེད་བཞི་བྱེ་བྲག་ཏུ་བཤད་པ་ལ། རྒྱུ། མཚན་ཉིད། དབྱེ་བ།
སོ་སོའི་ངོ་བོ། ཁྱད་ཆོས། སྒྲ་བཤད་པ། གཞུང་དོན་ནོ། །དང་པོ་ནི། ཚད་མེད་པ་དེ་
རྣམས་རང་གི་རྒྱུར་གྱུར་པའི་རྐྱེན་བཞི་ལས་སྐྱེ་བ་ཡིན་ཏེ། དམིགས་རྐྱེན་བདེ་བ་དང་
མི་ལྡན་པའི་སེམས་ཅན་སོགས་དང༌། རྒྱུ་རྐྱེན་ཡིད་ཀྱི་རྣམ་ཤེས་ཀྱི་སྟེང་གི་ཟག་མེད་
ཡེ་ཤེས་ཀྱི་ས་བོན་དང་། བདག་རྐྱེན་ཚད་མེད་སོགས་སྟོན་པའི་བཤེས་གཉེན། དེ་
མ་ཐག་རྐྱེན་རང་གི་སྔ་རོལ་དེ་མ་ཐག་ཏུ་བྱུང་བའི་རིག་པ་བཞི་ལས་སྐྱེ་བའི་ཕྱིར་ཏེ།
མདོ་སྡེའི་རྒྱན་ལས། བདེ་དང་སྡུག་བསྔལ་དེ་རྒྱུ་ལས། །བྱང་ཆུབ་སེམས་དཔའི་སྙིང་རྗེ་
སྟེ། །རྒྱུ་དང་བཤེས་གཉེན་རང་བཞིན་ལས། །བྱང་ཆུབ་སེམས་དཔའི་སྙིང་རྗེའོ། །ཞེས་
གསུངས་པའི་ཕྱིར། །
གཉིས་པ་ནི། རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་
སེམས་ལ་བརྟེན་ནས་བརྩེ་བ་སོགས་གང་རུང་གི་རྣམ་པ་ཡང་དག་པར་འཇོག་པའི་ཏིང་
ངེ་འཛིན་ཤེས་རབ་མཚུངས་ལྡན་དང་བཅས་པས་རབ་ཏུ་ཕྱེ་བའི་རིག་པ། ཚད་མེད་ཀྱི་
མཚན་ཉིད་ཡིན་ཏེ། ཀུན་བཏུས་ལས། ཡོན་ཏན་འདི་རྣམས་ཇི་ལྟར་མངོན་པར་འགྲུབ་
ཅེ་ན། ཕྱི་རོལ་པའམ་ཉན་ཐོས་སམ་བྱང་ཆུབ་སེམས་དཔའ་ཡང་རུང་སྟེ། དག་པའི་
- 237 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བསམ་གཏན་བཞི་ལ་བརྟེན་ནས་ཚད་མེད་པ་རྣམས་འགྲུབ་བོ། །ཞེས་དང་
། མདོ་སྡེའི་
རྒྱན་ལས། སེམས་ཅན་རྣམས་ལ་བརྩེ་བ་ཅན། ཕྲད་དང་བྲལ་བའི་དགོངས་པ་ཅན། །
མི་འབྲལ་བ་ཡི་དགོངས་པ་ཅན། །ཕན་དགོངས་ཁྱོད་ལ་ཕྱག་འཚལ་ལོ། །ཞེས་གསུངས་
པའི་ཕྱིར།།
གསུམ་པ་ནི། དེ་ལ་དབྱེ་ན། བྱམས་པ་ཚད་མེད། སྙིང་རྗེ་ཚད་མེད། དགའ་བ་
ཚད་མེད། བཏང་སྙོམས་ཚད་མེད་དང་བཞི་ཡོད། །
བཞི་པ་ནི། ཚད་མེད་གང་ཞིག །སེམས་ཅན་རྣམས་བདེ་བ་དང་ལྡན་པར་འདོད་
པས་(༡༤ ༢ན)རབ་ཏུ་ཕྱེ་བའི་རིགས་སུ་གནས་པ། དང་པོའི་མཚན་ཉིད་ཡིན་ཏེ། ཀུན་
བཏུས་ལས། བྱམས་པ་གང་ཞེ་ན། བསམ་གཏན་ལ་བརྟེན་ཏེ་སེམས་ཅན་རྣམས་བདེ་
བ་དང་ཕྲད་པར་ཤོག་ཅིག་བསམ་པའི་གནས་པ་ཡང་དག་པར་འབྱོར་བའི་ཏིང་ངེ་འཛིན་
དང་། ཤེས་རབ་གང་ཡིན་པ་དང༌། དེ་དག་དང་མཚུངས་པར་ལྡན་པའི་སེམས་དང་
སེམས་ལས་བྱུང་བའི་ཆོས་རྣམས་སོ། །ཞེས་གསུངས་པའི་ཕྱིར། དབྱེ་ན། སེམས་ཅན་
ལ་དམིགས་པའི་བྱམས་པ། ཆོས་ལ་དམིགས་པའི་བྱམས་པ། དམིགས་མེད་ལ་
དམིགས་པའི་བྱམས་པ་གསུམ་ཡོད།
ཚད་མེད་གང་ཞིག །སེམས་ཅན་རྣམས་སྡུག་བསྔལ་དང་བྲལ་བར་འདོད་པས་
རབ་ཏུ་ཕྱེ་བའི་རིགས་སུ་གནས་པ། གཉིས་པའི་མཚན་ཉིད་ཡིན་ཏེ། ཀུན་བཏུས་ལས།
སྙིང་རྗེ་གང་ཞེ་ན་བསམ་གཏན་ལ་བརྟེན་ཏེ་སེམས་ཅན་རྣམས་སྡུག་བསྔལ་དང་བྲལ་
བར་ཤོག་ཅིག་པའི་བསམ་པའི་ཞེས་པ་ཡང་སྔ་མ་བཞིན་ནོ། །ཞེས་གསུངས་པའི་ཕྱིར། །
དབྱེ་ན། སེམས་ཅན་ལ་དམིགས་པའི་སྙིང་རྗེ་སོགས་གསུམ་ཡོད། །
ཚད་མེད་གང་ཞིག །སེམས་ཅན་རྣམས་བདེ་བ་དང་མི་འབྲལ་བར་འདོད་པས་
རབ་ཏུ་ཕྱེ་བའི་རིགས་སུ་གནས་པ། གསུམ་པའི་མཚན་ཉིད་ཡིན་ཏེ། དེ་ཉིད་ལས།
- 238 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
དགའ་བ་གང་ཞེ་ན། བསམ་གཏན་ལ་བརྟེན་ཏེ་སེམས་ཅན་རྣམས་བདེ་བ་དང་མི་
འབྲལ་བར་ཤོག་ཅིག་པའི་བསམ་པའི་ཞེས་པ་ཡང་སྔ་མ་བཞིན་ནོ། །ཞེས་གསུངས་
པའི་ཕྱིར། དབྱེ་ན། སེམས་ཅན་ལ་དམིགས་པ་སོགས་གསུམ་དུ་ཡོད།
ཚད་མེད་གང་ཞིག །སེམས་ཅན་རྣམས་ཉོན་མོངས་པ་དང་མི་ལྡན་པར་འདོད་
པས་རབ་ཏུ་ཕྱེ་བའི་རིགས་སུ་གནས་པ། བཞི་པའི་མཚན་ཉིད་ཡིན་ཏེ། དེ་ཉིད་ལས།
བཏང་སྙོམས་གང་ཞེ་ན། བསམ་གཏན་ལ་བརྟེན་ཏེ་སེམས་ཅན་རྣམས་ལ་ཕན་པའི་
བསམ་པ་ཡང་དག་པར་གནས་པ་ཡང་དག་པར་འབྱོར་པའི་ཞེས་བྱ་བ་སྔ་མ་བཞིན་
ནོ། །ཞེས་གསུངས་པའི་ཕྱིར། དབྱེ་ན། སེམས་ཅན་ལ་དམིགས་པའི་བཏང་སྙོམས་
སོགས་གསུམ་དུ་ཡོད། །
ལྔ་པ་ལ། ཚད་མེད་པ་དེ་ཁྱད་ཆོས་བཞི་དང་ལྡན་ཏེ། མི་མཐུན་ཕྱོགས་སྤོང་བའི་
ཁྱད་པར། གཉེན་པོའི་ཁྱད་པར། དམིགས་པའི་ཁྱད་པར། བྱེད་ལས་ཀྱི་ཁྱད་པར་
རྣམས་(༡༤ ༢བ)དང་ལྡན་པའི་ཕྱིར། དང་པོ་གྲུབ་སྟེ། དེ་བཞིས་རིམ་པ་ལྟར་གནོད་
སེམས་དང༌། རྣམ་འཚེ་དང་། མི་དགའ་བ་དང་། གནོད་སེམས་དང་འདོད་ཆགས་
རྣམས་སྤོང་བར་བྱེད་པའི་ཕྱིར། གཉིས་པ་གྲུབ་སྟེ། དེ་བཞིས་རིམ་པ་ལྟར་གྲོགས་རྣམ་
པར་མི་རྟོག་པའི་ཡེ་ཤེས་ཀྱིས་ཟིན་པའི་སྒོ་ནས་གནོད་སེམས་སོགས་བཞི་པོ་དེའི་གཉེན་
པོ་ཐོབ་པའི་ཕྱིར། གསུམ་པ་གྲུབ་སྟེ། དེ་བཞི་པོ་རེ་རེས་ཀྱང་སེམས་ཅན་དང་ཆོས་དང་
དམིགས་པ་མེད་པ་གསུམ་གསུམ་ལ་དམིགས་པའི་ཕྱིར། བཞི་པ་གྲུབ་སྟེ། དེ་བཞིས་
སེམས་ཅན་སྨིན་པར་བྱེད་པའི་ཕྱིར་ཏེ། མདོ་སྡེའི་རྒྱན་ལས། བརྟེན་པའི་ཚངས་པ་མི་
མཐུན་སྤངས། །རྣམ་པར་མི་རྟོག་ཡེ་ཤེས་ལྡན། །དམིགས་པ་རྣམ་པ་གསུམ་ལ་འཇུག །
སེམས་ཅན་རྣམས་ནི་ཡོངས་སྨིན་བྱེད། །ཅེས་གསུངས་པའི་ཕྱིར། །
ཀུན་བཏུས་ལས། བྱམས་པ་གང་ཞེ་ན། ཞེས་སོགས་ཀྱིས་དེ་བཞི་ཁྱད་ཆོས་ལྔ་
- 239 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ལྡན་དུ་བསྟན་ཏེ། གནས། དམིགས་པ། རྣམ་པ། ངོ་བོ། གྲོགས་ཀྱི་ཁྱད་པར་ལྔ་དང་
ལྡན་པར་བསྟན་པའི་ཕྱིར། དང་པོ་གྲུབ་སྟེ། དེ་བཞི་པོ་དེ་རང་གི་བདག་རྐྱེན་དུ་གྱུར་
པའི་བསམ་གཏན་གྱི་དངོས་གཞི་དག་པ་པ་ལ་བརྟེན་པའི་ཕྱིར། གཉིས་པ་གྲུབ་སྟེ། དེ་
བཞིས་རིམ་པ་ལྟར། སེམས་ཅན་བདེ་བ་དང་མི་ལྡན་པ་དང༌། སྡུག་བསྔལ་དང་ལྡན་
པ་དང་། བདེ་བ་དང་ལྡན་པ་དང་། ཉེ་རིང་དུ་གཅོད་པའི་རྒྱུ་ཆགས་སྡང་དང་ལྡན་པའི་
སེམས་ཅན་རྣམས་ལ་དམིགས་པའི་ཕྱིར། གསུམ་པ་གྲུབ་སྟེ། དེ་བཞིས་སེམས་ཅན་དེ་
དག་རིམ་པ་ལྟར། བདེ་བ་དང་ཕྲད་པར་འདོད་པ་དང་། སྡུག་བསྔལ་དང་བྲལ་བར་
འདོད་པ་དང་། བདེ་བ་དང་མི་འབྲལ་བར་འདོད་པ་དང་། ཆགས་སྡང་དང་བྲལ་བར་
འདོད་པའི་རྣམ་པ་ཅན་ཡིན་པའི་ཕྱིར། བཞི་པ་གྲུབ་སྟེ། དེ་རྣམས་ཏིང་ངེ་འཛིན་ཤེས་
རབ་གང་རུང་གིས་བསྡུས་པའི་ཕྱིར། ལྔ་པ་གྲུབ་སྟེ། དེ་རྣམས་སེམས་དང་སེམས་ལས་
བྱུང་བའི་ཁྱད་པར་དང་ལྡན་པའི་ཕྱིར། དྲུག་པ་ནི། དེ་བཞི་ལ་ཚངས་པའི་གནས་པ་
ཞེས་བརྗོད་པའི་རྒྱུ་མཚན་ཡོད་དེ། འདི་དག་སྒོམ་པ་ལ་བརྟེན་ནས་ལྷ་ཚངས་པར་སྐྱེ་
བས་ན་དེ་ལྟར་བརྗོད་པའི་ཕྱིར། བྱམས་པ་ཚད་མེད་ལ་ཚད་མེད་ཅེས་བརྗོད་པའི་རྒྱུ་
མཚན་ཡོད་དེ། དེས་སེམས་ཅན་ཚད་མེད་པ་ལ་དམིགས་པས་ན་དེ་ལྟར་བརྗོད་པའི་
ཕྱིར། སྙིང་རྗེ་ཚད་མེད་ལ་དེ་ལྟར་བརྗོད་པའི་རྒྱུ་མཚན་ཡོད་དེ། དེ་ཚོགས་ཚད་མེད་པའི་
(༡༤ ༣ན)རྒྱུར་གྱུར་པས་ན་དེ་ལྟར་བརྗོད་པའི་ཕྱིར། དགའ་བ་ཚད་མེད་ལ་དེ་ལྟར་
བརྗོད་པའི་རྒྱུ་མཚན་ཡོད་དེ། དེ་ཆོས་ཚད་མེད་པ་ཐོབ་པའི་རྒྱུར་གྱུར་པས་ན་དེ་ལྟར་
བརྗོད་པའི་ཕྱིར། བཏང་སྙོམས་ཚད་མེད་ལ་དེ་ལྟར་བརྗོད་པའི་རྒྱུ་མཚན་ཡོད་དེ། དེ་
ཡེ་ཤེས་ཚད་མེད་པའི་སྤྱོད་ཡུལ་དུ་གྱུར་པས་ན་དེ་ལྟར་བརྗོད་པའི་ཕྱིར། བདུན་པ་
གཞུང་དོན་ནི། འཇུག་སྒྲུབ་ཆོས་ཅན། ཁྱོད་ལ་དགུར་ཡོད་དེ། ཁྱོད་ལ་བསམ་གཏན་
གཟུགས་མེད་ལ་འཇུག་པའི་འཇུག་སྒྲུབ་ནས་རྣམ་མཁྱེན་ལ་འཇུག་པའི་འཇུག་སྒྲུབ་ཀྱི་
- 240 -



ཕར་ཕྱིན་སྤྱི་དོན་སྐལ་བཟང་ཀླུ་དབང་གི་རོལ་མཚོ་ལས་བསམ་གཟུགས་སྤྱི་དོན།
བར་དགུར་ཡོད་པའི་ཕྱིར། །
སྨྲས་པ། རབ་འབྱོར་ལེའུའི་ཤུགས་ལ་བསྟན་པ་ཡི། །ཐོབ་བྱ་རྣམ་མཁྱེན་མཚོན་
བྱེད་ཆོས་བཅུ་ཡིས། །མཚོན་ནས་ཇི་བཞིན་གསལ་མཛད་རྩ་འགྲེལ་གྱི། །དགོངས་པ་
ཕྱིན་ཅི་མ་ལོག་འཆད་བྱེད་པའི། །རྣམ་བཤད་རྣམ་པ་གཉིས་ཀྱི་དཀའ་བའི་གནས། །
རྗེ་བཙུན་ངུར་སྨྲིག་འཛིན་པས་ལེགས་གསུངས་པ། །ཡོངས་འཛིན་ཉིན་བྱེད་དབང་པོའི་
གསུང་ཟེར་ལས། །བྱུང་བའི་ཤོག་བུའི་ཆུ་སྐྱེས་འདབ་མར་བཀོད། །འདིར་འབད་རྣམ་
དཀར་གངས་རིའི་མདོག་འདྲ་བ། །འདིས་མཚོན་དགེ་བ་གཞན་ཡང་ཅི་མཆིས་པ། །
འདི་ནས་བཟུང་སྟེ་བྱང་ཆུབ་མ་ཐོབ་བར། །འདི་འདྲའི་བསྟན་ལ་ཐོས་བསམ་བྱེད་པར་
ཤོག །ཤེར་ཕྱིན་སྦས་དོན་རིན་ཆེན་གསལ་བའི་གཏེར། །མདོ་རྒྱན་འགྲེལ་གསུམ་སྦྱར་
བའི་ལེགས་བཤད་ཆེ། །སྐལ་བཟང་ཀླུ་དབང་རོལ་མཚོ་སྦྱོར་བརྩོན་དགེས། །རྨད་བྱུང་
བཤད་སྒྲུབ་དགའ་སྟོན་རྒྱས་གྱུར་ཅིག །དགེ་ལེགས་འཕེལ།། །།
- 241 -



༄༅། །རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོའི་གསུང་ཟིན་
བྲིས་སུ་བཀོད་པ་ལས། བསམ་གཟུགས་ཀྱི་
མཐའ་གཅོད་བཞུགས་སོ། །
བསམ་གཏན་གཟུགས་མེད་ལ། །འཇུག་པའི་སྒྲུབ་པ་ཐེག་ཆེན་ལ། །འཛེག་པ་
ཡིན་པར་ཤེས་པར་བྱ། །ཞེས་སོགས་ཀྱི་སྐབས་སུ། བསམ་གཏན་གཟུགས་མེད་
བཤད་པ་ལ། རྒྱུ། ངོ་བོ། འབྲས་བུ་གསུམ་ལས།
དང་པོ་ལ། གང་ལ་སྐྱེ་བ་ལུས་རྟེན་དང་། གང་ལས་སྐྱེས་པ་སེམས་རྟེན་བཤད་པ་
གཉིས། དང་པོ་ནི། ཁ་ཅིག །ངན་སོང་གསུམ་དང་སྒྲ་མི་སྙན་པའི་རྟེན་ལ་བསམ་
གཏན་དང་། གཟུགས་མེད་ཀྱི་དངོས་གཞིའི་སྙོམས་འཇུག་གསར་དུ་སྐྱེ་བ་མེད་དེ། དེ་
རྣམས་རྣམ་སྨིན་གྱི་སྒྲིབ་པ་ཤས་ཆེན་པོ་དང་ལྡན་པའི་ཕྱིར། ལྷ་མིན་གྱི་རྟེན་ལ། དེ་
གསར་དུ་སྐྱེ་བ་མེད་དེ། དེ་རྣམས་ཕྲག་དོག་གི་སྒྲིབ་པ་ཤས་ཆེན་པོ་དང་ལྡན་པའི་ཕྱིར།
མཚམས་མེད་བྱས་པའི་གང་ཟག་གི་རྟེན་ལ་དེ་གསར་དུ་སྐྱེ་བ་མེད་དེ། དེ་ལས་ཀྱི་སྒྲིབ་
པ་ཤས་ཆེན་པོ་དང་ལྡན་པའི་ཕྱིར། ཟེར་ན། སྐྱོན་འཕེན་པ་ཁ་ཅིག །ངན་སོང་གི་རྟེན་
ལ་བསམ་གཏན་གྱི་དངོས་གཞིའི་སྙོམས་འཇུག་གསར་དུ་སྐྱེ་བ་ཡོད་པར་ཐལ། དེའི་
རྟེན་ལ་སྙིང་རྗེ་ཚད་མེད་གསར་དུ་སྐྱེ་བ་ཡོད་པ་གང་ཞིག །སྙིང་རྗེ་ཚད་མེད་ཡིན་ན་
རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞི་ལ་བརྟེན་ནས་བྱུང་བས་
ཁྱབ་པའི་ཕྱིར། དང་པོ་མ་གྲུབ་ན། དེར་ཐལ། དེའི་རྟེན་ལ་སྙིང་རྗེ་ཆེན་པོ་གསར་དུ་སྐྱེ་
བ་ཡོད་པའི་ཕྱིར། ཟེར་ན་མ་ཁྱབ། མ་གྲུབ་ན། དེར་ཐལ། དེའི་རྟེན་ལ་ཐེག་ཆེན་
སེམས་བསྐྱེད་གསར་དུ་སྐྱེ་བ་ཡོད་པའི་ཕྱིར།
- 242 -



བསམ་གཟུགས་ཀྱི་མཐའ་དཔྱོད།
རང་ལུགས་ལ། མཚམས་(༢ན)མེད་བྱས་པའི་རྟེན་ལ་བསམ་གཏན་གྱི་དངོས་
གཞི་སྙོམས་འཇུག་གསར་དུ་སྐྱེ་བ་མེད་པར་ཐལ། དམ་བཅའ་འཐད་པའི་ཕྱིར། འདོད་
ན། མཚམས་མེད་བྱས་པའི་རྟེན་ལ། བསམ་གཏན་གྱི་སྙོམས་འཇུག་གསར་དུ་སྐྱེ་བ་
མེད་པར་ཐལ། འདོད་པའི་ཕྱིར། ཟེར་ན་མ་ཁྱབ། འདོད་ན། རྒྱལ་པོ་མ་སྐྱེས་དགྲ་
དེས་བསམ་གཏན་གྱི་སྙོམས་འཇུག་མ་ཐོབ་པར་ཐལ་ལོ། །འདོད་མི་ནུས་ཏེ། དེས་
བསམ་གཏན་གྱི་ཉེར་བསྡོགས་ཐོབ་པའི་ཕྱིར་ཏེ། དེས་རྒྱུན་ཞུགས་ཀྱི་འབྲས་བུ་ཐོབ་
པའི་ཕྱིར། །
ཁ་ཅིག །ངན་སོང་གསུམ་དང་སྒྲ་མི་སྙན་པ་རྣམས་བསམ་གཏན་གཟུགས་མེད་
ཀྱི་དངོས་གཞིའི་སྙོམས་འཇུག་སྔར་མེད་གསར་དུ་སྐྱེ་བ་དང༌། སྐྱེས་ཟིན་གནས་པའི་
རྟེན་དུ་མི་རུང་སྟེ། དེ་རྣམས་རྣམ་སྨིན་གྱི་སྒྲིབ་པ་ཤས་ཆེན་པོ་དང་ལྡན་པའི་ཕྱིར། འདུ་
ཤེས་མེད་པ་དང་སྲིད་རྩེའི་རྟེན་ལ་དེ་གསར་དུ་སྐྱེ་བ་མེད་དེ། དེ་རྣམས་ཀྱི་རྒྱུད་ལ་ཡིད་
ཀྱི་ཤེས་པ་མེད་པའི་ཕྱིར། ཟེར་ན། ངན་སོང་བའི་རྟེན་ལ་བསམ་གཏན་གཟུགས་མེད་
ཀྱི་དངོས་གཞིའི་སྙོམས་འཇུག་ཡོད་པར་ཐལ། དུད་འགྲོའི་རྟེན་ལ་དེ་ཡོད་པའི་ཕྱིར་ཏེ།
དུད་འགྲོའི་རྟེན་ཅན་གྱི་བྱང་འཕགས་ཀྱི་རྒྱུད་ལ་དེ་ཡོད་པའི་ཕྱིར། དུད་འགྲོའི་རྟེན་
ཅན་གྱི་བྱང་འཕགས་ཡོད་པའི་ཕྱིར་ཏེ། བསམས་བཞིན་དུ་དུད་འགྲོར་སྐྱེ་བ་བླངས་
པའི་བྱང་འཕགས་ཡོད་པའི་ཕྱིར་ཏེ། བསམས་བཞིན་དུ་འཁོར་བར་སྐྱེ་བ་བླངས་པའི་
བྱང་འཕགས་ཡོད་པའི་ཕྱིར། །
ཁོ་ན་རེ། དུད་འགྲོའི་རྟེན་ཅན་གྱི་བྱང་འཕགས་དེ་དུད་འགྲོ་ཡིན་པར་ཐལ། དེ་
ཡོད་པའི་ཕྱིར་ན་མ་ཁྱབ་(༢བ) ཁ་ཅིག །དེ་དུད་འགྲོ་ཡིན་ཟེར་ན། དེའི་ལུས་དེ་དུད་
འགྲོའི་ལུས་ཡིན་པར་ཐལ། དེ་དུད་འགྲོ་ཡིན་པའི་ཕྱིར། འདོད་མི་ནུས་ཏེ། དེ་རྣམ་
སྨིན་གྱི་ལུས་མ་ཡིན་པའི་ཕྱིར་ཏེ། ཡིད་ཀྱི་རང་བཞིན་གྱི་ལུས་ཡིན་པའི་ཕྱིར་ཏེ། བྱང་
- 243 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
འཕགས་ཀྱི་ལུས་ཡིན་པའི་ཕྱིར།།
ཁ་ཅིག །དེའི་ལུས་དེ་དུད་འགྲོའི་ལུས་ཀྱི་གཟུགས་བརྙན་ཡིན་ཟེར་བ་མི་འཐད་
དེ། དེའི་བྱད་བཞིན་དེ་དུད་འགྲོའི་བྱད་བཞིན་གྱི་གཟུགས་བརྙན་ཡིན་པར་ཐལ། དེའི་
ལུས་དེ་དུད་འགྲོའི་ལུས་ཀྱི་གཟུགས་བརྙན་ཡིན་པའི་ཕྱིར། རྟགས་ཁས། འདོད་ན། དེ་
ཆོས་ཅན། བྱད་བཞིན་གྱི་གཟུགས་བརྙན་དུ་ཐལ་ལོ། །འདོད་མི་ནུས་ཏེ། བྱད་བཞིན་
ཡིན་པའི་ཕྱིར།
ཁོ་ན་རེ། དེ་དུད་འགྲོའི་གཟུགས་བརྙན་དུ་ཐལ། རྒྱུད་བླ་མའི་འགྲེལ་པ་ལས།
འཁོར་བ་ནི་ཟག་པ་མེད་པའི་དབྱིངས་ན་ཁམས་གསུམ་གྱི་གཟུགས་བརྙན་གྱི་ཡིད་ཀྱི་
རང་བཞིན་གྱི་ལུས་གསུམ་ཡིན་ཏེ། ཞེས་གསུངས་པའི་ཕྱིར་ན་མ་ཁྱབ། གཞན་ཡང་།
འདུ་ཤེས་མེད་པའི་གང་ཟག་ཆོས་ཅན། ཁྱོད་ཀྱི་རྒྱུད་ལ་གང་ཟག་གི་བདག་འཛིན་མེད་
པར་ཐལ། ཁྱོད་ཀྱི་རྒྱུད་ལ་ཡིད་ཀྱི་ཤེས་པ་མེད་པའི་ཕྱིར། རྟགས་ཁས། འདོད་ན།
དེའི་རྒྱུད་ལ་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་མེད་
པར་ཐལ་ལོ། །འདོད་མི་ནུས་ཏེ། དེ་ལམ་མ་ཞུགས་ཀྱི་གང་ཟག་ཡིན་པའི་ཕྱིར། །
གཞན་ཡང་། དེའི་རྒྱུད་ལ་སྐྱེ་སེམས་དང་འཆི་སེམས་གང་རུང་མེད་པར་ཐལ།
དེའི་རྒྱུད་ལ་ཡིད་ཀྱི་ཤེས་པ་མེད་པའི་ཕྱིར། ཁྱབ་སྟེ་སྐྱེ་སེམས་དང་འཆི་སེམས་གང་
རུང་ཡིན་ན། ཡིད་ཀྱི་ཤེས་པ་ཡིན་དགོས་པའི་ཕྱིར། དེར་ཐལ། མཛོད་ལས། ཆད་དང་
མཚམས་སྦྱོར་འདོད་ཆགས་བྲལ། །ཉམས་དང་འཆི་འཕོ་སྐྱེ་བ་རྣམས། །ཡིད་ཀྱི་རྣམ་
ཤེས་ཁོ་ནར་འདོད། །ཅེས་གསུངས་པའི་ཕྱིར། །
གཞན་ཡང་། དེའི་རྒྱུད་ལ་རང་རིག་མེད་པར་ཐལ། (༣ན)དེའི་རྒྱུད་ལ་ཡིད་ཤེས་
མེད་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་རྒྱུད་ལ་རང་རིག་ཡོད་པར་ཐལ། ཁྱོད་
གང་ཟག་ཡིན་པའི་ཕྱིར། །
- 244 -



བསམ་གཟུགས་ཀྱི་མཐའ་དཔྱོད། །
ཁ་ཅིག །འདོད་པ་ལ་སོགས་པ་འོག་མ་འོག་མའི་རྟེན་ལ་གོང་མ་གོང་མའི་སྙོམས་
འཇུག་གསར་དུ་སྐྱེ་བ་ཡོད་ཅིང་། རང་སའི་རྟེན་ལ་རང་སའི་སྙོམས་འཇུག་གསར་དུ་
སྐྱེ་བ་མེད་དེ། རང་ས་ན་རང་སའི་སྙོམས་འཇུག་མ་ཉམས་པར་ཡོད་པའི་ཕྱིར། གོང་
སའི་རྟེན་ལ་འོག་སའི་སྙོམས་འཇུག་གསར་དུ་སྐྱེ་བ་མེད་དེ། གོང་ས་ན་རང་སས་བསྡུས་
པའི་རང་གི་འོག་ས་ལས་མཆོག་ཏུ་གྱུར་པའི་སྙོམས་འཇུག་ཡོད་པའི་ཕྱིར། གོང་མའི་
རྟེན་ལ་འོག་སའི་སྙོམས་འཇུག་སྤྱིར་བཏང་ལ་མངོན་དུ་བྱེད་པ་མེད་དེ། དེ་བྱས་པ་ལ་
དགོས་པ་མེད་པའི་ཕྱིར། །
དམིགས་བསལ་ལ་ཡོད་དེ། སྲིད་རྩེའི་རྟེན་ལ་ཅི་ཡང་མེད་ཀྱི་སྙོམས་འཇུག་
མངོན་དུ་བྱེད་པ་ཡོད་པའི་ཕྱིར། སྲིད་རྩེའི་རྟེན་ཅན་གྱི་ཕྱིར་མི་འོང་གིས་ཅི་ཡང་མེད་
ཀྱི་སེམས་ལ་བརྟེན་ནས་སྲིད་རྩེ་ལ་ཆགས་བྲལ་བྱེད་པའི་ཕྱིར་ཏེ། མཛོད་ལས། བསམ་
གཏན་གཟུགས་མེད་རང་དང་ནི། །འོག་སའི་རྟེན་ཅན་འོག་དགོས་མེད། །སྲིད་རྩེར་
འཕགས་པས་ཅི་ཡང་མེད། །མངོན་སུམ་བྱས་ནས་ཟག་པ་ཟད། །ཅེས་གསུངས་པའི་
ཕྱིར། ཟེར་ན། གོང་སའི་རྟེན་ལ་འདོད་པའི་སྙོམས་འཇུག་མངོན་དུ་བྱེད་པ་ཡོད་
པར་ཐལ། དེའི་རྟེན་ལ་འོག་སའི་སྙོམས་འཇུག་མངོན་དུ་བྱེད་པ་ཡོད་པ་གང་ཞིག །
གཟུགས་ཁམས་དང་གཟུགས་མེད་ཁམས་གང་རུང་ཡིན་ན། གོང་ས་ཡིན་དགོས་པའི་
ཕྱིར། འདོད་ན། འདོད་པའི་སྙོམས་འཇུག་ཡོད་པར་ཐལ་ལོ། ། །
བྱས་པ་ལ་ཁོ་ན་རེ། གོང་མའི་རྟེན་ལ་འོག་སའི་སྙོམས་འཇུག་མངོན་དུ་བྱེད་པ་
ཡོད་པར་ཐལ། བསམ་གཏན་གཉིས་པའི་རྟེན་ལ་བསམ་གཏན་དང་པོའི་སྙོམས་
འཇུག་མངོན་དུ་བྱེད་པ་ཡོད་པའི་ཕྱིར་ན་མ་ཁྱབ། གཞན་ཡང་། བསམ་(༣བ)གཏན་
གཉིས་པའི་རྟེན་ལ་བསམ་གཏན་དང་པོའི་སྙོམས་འཇུག་མངོན་དུ་བྱེད་པ་མེད་པར་
ཐལ། སྤྱིར་བཏང་དམིགས་བསལ་གྱི་དོན་དེ་འཐད་པའི་ཕྱིར། འདོད་ན། དེ་ཡོད་
- 245 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
པར་ཐལ། བསམ་གཏན་གཉིས་པ་བའི་རྒྱུད་ལ་བསམ་གཏན་དང་པོའི་སྙོམས་འཇུག་
ཡོད་པའི་ཕྱིར་ཏེ། བསམ་གཏན་གཉིས་པའི་རྟེན་ཅན་གྱི་བྱང་སེམས་ས་དྲུག་པ་བའི་
རྒྱུད་ལ་དེ་ཡོད་པའི་ཕྱིར། །
གཞན་ཡང་། བསམ་གཏན་གཉིས་པ་བའི་རྒྱུད་ལ་བསམ་གཏན་དང་པོའི་སྙོམས་
འཇུག་ཡོད་པར་ཐལ། དེའི་རྒྱུད་ལ་བསམ་གཏན་དང་པོའི་སེམས་ཡོད་པའི་ཕྱིར། དེའི་
རྒྱུད་ཀྱི་མིག་གི་རྣམ་པར་ཤེས་པ་དེ་བསམ་གཏན་དང་པོའི་སེམས་ཡིན་པའི་ཕྱིར་ཏེ།
མཛོད་ལས། གཉིས་པ་སོགས་ན་ལུས་མིག་དང་། །རྣ་བའི་རྣམ་ཤེས་རྣམ་རིག་སློང་། །
གང་ཡིན་དེ་ནི་དང་པོར་གཏོགས། །ཞེས་གསུངས་པའི་ཕྱིར། །
གཞན་ཡང་། བསམ་གཏན་གཉིས་པ་བའི་རྒྱུད་ལ་བསམ་གཏན་དང་པོའི་སེམས་
ཡོད་པར་ཐལ། བསམ་གཏན་གཉིས་པ་ནས་བསམ་གཏན་དང་པོར་འཆི་འཕོ་ཁ་མའི་
གང་ཟག་དེའི་རྒྱུད་ལ་བསམ་གཏན་དང་པོའི་སེམས་ཡོད་པའི་ཕྱིར། དེའི་རྒྱུད་ལ་དེའི་
ཤེས་པ་ཡོད་པའི་ཕྱིར། དེའི་རྒྱུད་ལ་བསམ་གཏན་དང་པོའི་རྣམ་སྨིན་འགྲུབ་བྱེད་ཀྱི་
ལས་ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ལས་ཉོན་གྱིས་བསམ་
གཏན་དང་པོར་སྐྱེ་བ་ལེན་ཁ་མའི་གང་ཟག་ཡིན་པའི་ཕྱིར། ཁ་ཅིག །རང་སའི་རྟེན་ལ་
རང་སའི་སྙོམས་འཇུག་གསར་དུ་སྐྱེ་བ་ཡོད་པར་ཐལ། བསམ་གཏན་དང་པོའི་རྟེན་ལ་
བསམ་གཏན་དང་པོའི་སྙོམས་འཇུག་གསར་དུ་སྐྱེ་བ་ཡོད་པའི་ཕྱིར། བསམ་གཏན་
དང་པོ་བའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་དེ་དེའི་རྟེན་ལ་
གསར་དུ་སྐྱེས་པའི་ཕྱིར་ན་མ་ཁྱབ། དེར་ཐལ། དེ་གསར་དུ་སྐྱེས་པའི་ཕྱིར། །
གཞན་ཡང་
། དེ་འདོད་པའི་རྟེན་ལ་གསར་དུ་སྐྱེས་པར་ཐལ། དེ་གསར་དུ་སྐྱེས།
དེ་བསམ་གཏན་དང་པོའི་རྟེན་ལ་གསར་དུ་མ་སྐྱེས་པའི་ཕྱིར། འདོད་ན། དེ་འདོད་པའི་
རྟེན་ལ་སྐྱེས་པར་ཐལ་ལོ། །འདོད་ན། དེ་འདོད་པའི་རྟེན་ལ་ཡོད་པར་ཐལ་ལོ། །ཟེར་
- 246 -



བསམ་གཟུགས་ཀྱི་མཐའ་དཔྱོད། །
ན། འགོག་པ་དང་པོར་མིའི་ནང་དུ། །ཞེས་གསུངས་པ་མི་འཐད་པར་ཐལ། ཁམས་
གོང་མའི་རྟེན་ལ་འགོག་སྙོམས་གསར་དུ་སྐྱེ་བ་(༤ན)ཡོད་པའི་ཕྱིར། མ་གྲུབ་ན། དེར་
ཐལ། དེའི་རྟེན་ཅན་གྱི་གང་ཟག་གི་རྒྱུད་ཀྱི་འགོག་སྙོམས་དེ་དེའི་རྟེན་ལ་གསར་དུ་
སྐྱེས་པའི་ཕྱིར། ཁྱབ་པ་ཁས། དེར་ཐལ། དེ་གསར་དུ་སྐྱེས་པའི་ཕྱིར། །
གཞན་ཡང་། གོང་ན་མཐོང་ལམ་མེད། ཅེས་གསུངས་པ་མི་འཐད་པར་ཐལ།
ཁམས་གོང་མའི་རྟེན་ལ་མཐོང་ལམ་གསར་དུ་སྐྱེ་བ་ཡོད་པའི་ཕྱིར། དེའི་རྟེན་ལ་ལམ་
ཤེས་གསར་དུ་སྐྱེ་བ་ཡོད་པའི་ཕྱིར་ཏེ། དེའི་རྟེན་ཅན་གྱི་བྱང་འཕགས་ཀྱི་རྒྱུད་ཀྱི་ལམ་
ཤེས་དེའི་རྟེན་ལ་གསར་དུ་སྐྱེས་པའི་ཕྱིར། ཁྱབ་པ་ཁས། དེར་ཐལ། དེ་གསར་དུ་སྐྱེས་
པའི་ཕྱིར། །
གཞན་ཡང་། འདོད་པའི་རྟེན་ཅན་གྱི་ལོངས་སྐུ་ཡོད་པར་ཐལ། འདོད་པའི་རྟེན་
ལ་གསར་དུ་སངས་རྒྱས་པའི་གང་ཟག་ཡོད་པའི་ཕྱིར། དེའི་རྟེན་ལ་རྣམ་མཁྱེན་གསར་
དུ་ཐོབ་པ་ཡོད་པའི་ཕྱིར་ཏེ། དེའི་རྟེན་ཅན་གྱི་སངས་རྒྱས་འཕགས་པའི་རྒྱུད་ཀྱི་རྣམ་
མཁྱེན་དེ་འདོད་པའི་རྟེན་ལ་གསར་དུ་ཐོབ་པའི་ཕྱིར། ཁྱབ་པ་ཁས། དེར་ཐལ། དེ་
གསར་དུ་སྐྱེས་པའི་ཕྱིར། །
གཞན་ཡང་། བསམ་གཏན་དང་པོའི་རྟེན་ལ་དེའི་ཉེར་བསྡོགས་སྒོམ་པ་ཡོད་
པར་ཐལ། དེའི་རྟེན་ལ་དེའི་ཉེར་བསྡོགས་གསར་དུ་སྐྱེ་བ་ཡོད་པའི་ཕྱིར། འདོད་ན།
བསམ་གཏན་དང་པོ་བའི་རྒྱུད་ལ་དེའི་ཉེར་བསྡོགས་ཡོད་པར་ཐལ་ལོ། །འདོད་མི་ནུས་
ཏེ། བསམ་གཏན་དང་པོ་བ་ཡིན་ན་བསམ་གཏན་དང་པོའི་དངོས་གཞི་ཐོབ་པས་ཁྱབ་
པའི་ཕྱིར། གཞན་ཡང་། སྲིད་རྩེའི་རྟེན་ལ་ཅི་ཡང་མེད་ཀྱི་ཉེར་བསྡོགས་གསར་དུ་སྒོམ་
པ་ཡོད་པར་ཐལ། དེའི་རྟེན་ལ་ཅི་ཡང་མེད་ཀྱི་སྙོམས་འཇུག་གསར་དུ་སྐྱེ་བ་ཡོད་པའི་
ཕྱིར། སྲིད་རྩེའི་རྟེན་ཅན་གྱི་ཕྱིར་མི་འོང་གི་རྒྱུད་ཀྱི་ཅི་ཡང་མེད་ཀྱི་སྙོམས་འཇུག་དེ།
- 247 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དེའི་རྟེན་ལ་གསར་དུ་སྐྱེས་པའི་ཕྱིར། ཁྱབ་པ་ཁས། དེར་ཐལ། དེ་གསར་དུ་སྐྱེས་པའི་
ཕྱིར། འདོད་ན། དེའི་རྟེན་ལ་ཅི་ཡང་མེད་དུ་སྐྱེ་འགྱུར་གྱི་ལས་གསར་དུ་བསགས་པ་
ཡོད་པར་ཐལ་ལོ། །འདོད་ན། དེའི་རྟེན་ལ་འཕེན་བྱེད་ཀྱི་ལས་གསར་དུ་བསགས་པ་
ཡོད་པར་ཐལ་ལོ། །འདོད་ན། སྲིད་རྩེའི་སས་བསྡུས་ཀྱི་ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མ་རིག་པ་ཡོད་པར་ཐལ་ལོ། །འདོད་མི་ནུས་ཏེ། དེ་ཡིན་ན་ཅི་ཡང་
མེད་མན་ཆད་ཀྱི་སས་བསྡུས་ཡིན་དགོས་པའི་ཕྱིར། །
བྱས་པ་ལ་ཁོ་ན་རེ། སྲིད་རྩེའི་རྟེན་ལ་ཅི་(༤བ)ཡང་མེད་ཀྱི་སྙོམས་འཇུག་གསར་
དུ་སྐྱེ་བ་ཡོད་པར་ཐལ། དེའི་རྟེན་ལ་གང་ཟག་གི་བདག་མེད་མངོན་སུམ་དུ་རྟོགས་པའི་ ༧
ཅི་ཡང་མེད་ཀྱི་སྙོམས་འཇུག་གསར་དུ་སྐྱེ་བ་ཡོད་པའི་ཕྱིར། ཞེས་ཟེར་ན། མ་ཁྱབ་
ཟེར་སྣང་ཡང་། སྲིད་རྩེའི་རྟེན་ལ་གསར་དུ་སྐྱེ་རྒྱུའི་གང་ཟག་གི་བདག་མེད་མངོན་སུམ་
དུ་རྟོགས་པའི་ཅི་ཡང་མེད་ཀྱི་དངོས་གཞི་སྙོམས་འཇུག་ཡོད་པ་ལ་དགོངས་སམ་སྙམ་
མོ། །སྤྱིར་གང་ཟག་གི་བདག་མེད་མངོན་སུམ་དུ་རྟོགས་པའི་ཅི་ཡང་མེད་ཀྱི་སྙོམས་
འཇུག་གསར་དུ་སྐྱེ་བའི་རྟེན་ཅན་གྱི་གང་ཟག་ཡིན་ན། ཅི་ཡང་མེད་ཀྱི་སྙོམས་འཇུག་
གསར་དུ་སྐྱེ་བའི་རྟེན་ཅན་གྱི་གང་ཟག་ཡིན་དགོས་པར་ཐལ། ཁྱོད་ཀྱི་སྒྲུབ་བྱེད་དེ་
འཐད་པའི་ཕྱིར། འདོད་ན། དམན་ལམ་སྔོན་དུ་མ་སོང་བའི་སྦྱོར་ལམ་ཆོས་མཆོག་
ཆེན་པོའི་སྐད་ཅིག་ཐ་མ་ལ་གནས་པའི་སེམས་དཔའ་ཆོས་ཅན། བསམ་གཏན་གྱི་
དངོས་གཞི་སྙོམས་འཇུག་གསར་དུ་སྐྱེ་བའི་རྟེན་ཅན་གྱི་གང་ཟག་ཡིན་པར་ཐལ། སྟོང་
ཉིད་མངོན་སུམ་དུ་རྟོགས་པའི་དེ་གསར་དུ་སྐྱེ་བའི་རྟེན་ཅན་གྱི་གང་ཟག་ཡིན་པའི་
ཕྱིར། ཁྱབ་པ་ཁས། དེར་ཐལ། དམན་ལམ་སྔོན་དུ་མ་སོང་བའི་ཐེག་ཆེན་གྱི་མཐོང་
ལམ་གསར་དུ་སྐྱེ་བའི་རྟེན་ཅན་གྱི་གང་ཟག་ཡིན་པའི་ཕྱིར། འདོད་མི་ནུས་ཏེ། བསམ་
གཏན་གྱི་དངོས་གཞི་སྙོམས་འཇུག་ཐོབ་ལ་མ་ཉམས་པའི་གང་ཟག་ཡིན་པའི་ཕྱིར། །
- 248 -



བསམ་གཟུགས་ཀྱི་མཐའ་དཔྱོད། །
ཁ་ཅིག །སྐྱེ་འཕགས་ཀྱི་དབང་དུ་བྱས་ན་ལམ་མ་ཞུགས་ཀྱི་དབང་དུ་བྱས་པ་
དང་ལམ་ཞུགས་ཀྱི་དབང་དུ་བྱས་པ་གཉིས་ལས། དང་པོ་ནི། བསམ་གཟུགས་བརྒྱད་
ཀ་ཐོབ་པའི་ལམ་མ་ཞུགས་ཀྱི་གང་ཟག་ཡོད་དེ། དེ་ཐོབ་པའི་ཕྱི་རོལ་པ་ཡོད་པའི་ཕྱིར།
གཉིས་པ་ལ། ཐེག་ཆེན་གྱི་དབང་དུ་བྱས་པ་དང་ཐེག་དམན་གྱི་དབང་དུ་བྱས་པ་
གཉིས། དང་པོ་ལ། བསམ་གཏན་གྱི་དངོས་གཞི་སྙོམས་འཇུག་མ་ཐོབ་པའི་སྦྱོར་ལམ་
རྩེ་མོ་མན་ཆད་ལ་གནས་པའི་སེམས་དཔའ་ཡོད་དེ། ངན་སོང་དུ་སྐྱེ་བ་ལེན་པའི་དེ་
ཡོད་པའི་ཕྱིར། ཐེག་ཆེན་གྱི་སྦྱོར་ལམ་བཟོད་པ་ནས་ཆོས་མཆོག་འབྲིང་མན་ཆད་ལ་
གནས་པའི་སེམས་དཔའ་ཡིན་ན། བསམ་གཏན་དང་པོའི་དངོས་གཞི་སྙོམས(༥ན)།
འཇུག་ཐོབ་པས་ཁྱབ་ཀྱང་བསམ་གཏན་གཉིས་པའི་དེ་ཐོབ་པས་མ་ཁྱབ་སྟེ། དེ་གང་
རུང་ལ་གནས་པའི་སེམས་དཔའ་གཟུགས་ཁམས་སུ་ལས་ཉོན་གྱིས་སྐྱེ་བ་ལེན་པ་ཡོད་
པའི་ཕྱིར། ཆོས་མཆོག་ཆེན་པོ་ལ་གནས་པའི་སེམས་དཔའ་ཡིན་ན། བསམ་གཟུགས་ །
བརྒྱད་ཀ་ཐོབ་པས་ཁྱབ་སྟེ། དེ་ཡིན་ན་ཁམས་གསུམ་པོ་གང་རུང་དུ་ལས་ཉོན་གྱིས་སྐྱེ་
བ་མི་ལེན་པས་ཁྱབ་པའི་ཕྱིར། གཉིས་པ་ལ། རྒྱུན་ཞུགས་དང་ཕྱིར་འོང་གང་རུང་ཡིན་
ན། བསམ་གཏན་གྱི་དངོས་གཞི་མ་ཐོབ་པས་ཁྱབ་སྟེ། དེ་གང་རུང་ཡིན་ན། འདོད་པ་
ལ་འདོད་ཆགས་དང་མ་བྲལ་བས་ཁྱབ་པའི་ཕྱིར། ཕྱིར་མི་འོང་དང་དགྲ་བཅོམ་གང་
རུང་ཡིན་ན། དང་པོའི་དངོས་གཞི་སྙོམས་འཇུག་ཐོབ་པས་ཁྱབ་སྟེ། དེ་གང་རུང་ཡིན་
ན། བསམ་གཏན་དང་པོའི་ཉེར་བསྡོགས་ཀྱི་སྟོབས་ཀྱིས་འདོད་པ་ལ་འདོད་ཆགས་
དང་བྲལ་བས་ཁྱབ་པའི་ཕྱིར། དེ་གང་རུང་ཡིན་ན། བསམ་གཏན་དང་པོའི་དངོས་
གཞི་ཐོབ་པས་ཁྱབ་ཀྱང་། གཉིས་པའི་དངོས་གཞི་སྙོམས་འཇུག་ཐོབ་པས་མ་ཁྱབ་སྟེ།
དེ་མ་ཐོབ་པའི་དེ་ཡོད་པའི་ཕྱིར། ཞེས་ཟེར། །
འོ་ན། བསྔགས་འོས་བསྔགས་བསྟོད་ལས། ཁྱོད་ཀྱིས་བསྟན་པའི་རྗེས་འགྲོ་
- 249 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
བ། །བསམ་གཏན་དངོས་གཞི་མ་ཐོབ་ཀྱང༌། །བདུད་ཀྱི་མིག་རས་བཙའ་བཞིན་
དུ། །སྲིད་པ་དག་ནི་ལྡོག་པར་བགྱིད། །ཅེས་གསུངས་པ་མི་འཐད་པར་ཐལ། བསམ་
གཏན་གྱི་དངོས་གཞི་མ་ཐོབ་པར་ཉོན་མོངས་སྤངས་པའི་གང་ཟག་མེད་པའི་ཕྱིར། མ་
གྲུབ་ན་སོང་། དགྲ་བཅོམ་ཐོབ་མ་ཐག་པའི་སྤང་བྱ་ཅིག་ཅར་བའི་ཉན་ཐོས་དགྲ་བཅོམ་
པ་དེ་ཡིན་པར་ཐལ། དེ་ཡོད་པའི་ཕྱིར། འདོད་ན། དེས་བསམ་གཏན་གྱི་དངོས་གཞི་
སྙོམས་འཇུག་མ་ཐོབ་པར་ཐལ། འདོད་པའི་ཕྱིར། འདོད་ན། དེ་ཐོབ་པར་ཐལ། དགྲ་
བཅོམ་པ་ཡིན་པའི་ཕྱིར། འཁོར་གསུམ། །
གཞན་ཡང་། དེ་འདྲའི་དགྲ་བཅོམ་གྱིས་བསམ་གཏན་གཉིས་པའི་དངོས་གཞིའི་
སྙོམས་འཇུག་ཐོབ་པར་ཐལ། དེས་བསམ་གཏན་དང་པོའི་དེ་ཐོབ་པ་གང་ཞིག་སྤང་བྱ་
ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་གཏན་དང་པོའི་དངོས་གཞི་
སྙོམས་འཇུག་ཡིན་ན། བསམ་གཟུགས་བརྒྱད་ཀ་ཡིན་དགོས་པའི་ཕྱིར་ཏེ། དེ་ཡིན་ན་
བསམ་གཏན་གཉིས་(༥བ)པའི་དངོས་གཞིའི་སྙོམས་འཇུག་ཡིན་དགོས་པའི་ཕྱིར། མ་
གྲུབ་ན། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་དེས་བསམ་གཏན་དང་པོའི་
དངོས་གཞིའི་སྙོམས་འཇུག་ཐོབ་རྗེས་སུ་བསམ་གཏན་གཉིས་པའི་དངོས་གཞིའི་སྙོམས་
འཇུག་ཐོབ་ཕྱིར་དུ། བསམ་གཏན་གཉིས་པའི་ཉེར་བསྡོགས་སྒོམ་པར་ཐལ། མ་གྲུབ་
པ་དེའི་ཕྱིར། འདོད་ན། དེས་དེའི་ཕྱིར་དུ་དེའི་ཉེར་བསྡོགས་ཡིད་བྱེད་དྲུག་པོ་གང་རུང་
གཅིག་སྒོམ་པར་ཐལ། འདོད་པའི་ཕྱིར། ཁྱབ་སྟེ། དེའི་ཉེར་བསྡོགས་ཟག་མེད་མེད་
པའི་ཕྱིར། འདོད་ན། དེའི་རྒྱུད་ལ་དེ་དྲུག་པོ་གང་རུང་ཡོད་པར་ཐལ་ལོ། །འདོད་ན།
དེའི་རྒྱུད་ལ་བསམ་གཏན་གཉིས་པའི་ཉེར་བསྡོགས་སྦྱོར་བ་མཐའི་ཡིད་བྱེད་ཡོད་པར་
ཐལ་ལོ། །འདོད་ན། དེའི་རྒྱུད་ལ་འཇིག་རྟེན་པའི་སྒོམ་སྤངས་སུ་གྱུར་པའི་བསམ་
གཏན་དང་པོའི་ཉོན་མོངས་ཆུང་ངུའི་ཆུང་ངུའི་དངོས་གཉེན་བྱེད་པའི་བསམ་གཏན་
- 250 -



བསམ་གཟུགས་ཀྱི་མཐའ་དཔྱོད། །
གཉིས་པའི་ཉེར་བསྡོགས་མེད་པར་ཐལ་ལོ། །
གཞན་ཡང་། བསམ་གཏན་གཉིས་པའི་དངོས་གཞིའི་སྙོམས་འཇུག་ཡིན་ན།
རང་གི་ཉེར་ལེན་དུ་གྱུར་པའི་བསམ་གཏན་གཉིས་པའི་ཉེར་བསྡོགས་ལས་བྱུང་བས་
ཁྱབ་པར་ཐལ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པས་བསམ་གཏན་དང་
པོའི་དངོས་གཞི་ཐོབ་པའི་ཚེ་བསམ་གཏན་གཉིས་པའི་དངོས་གཞིའི་སྙོམས་འཇུག་མ་
ཐོབ་པའི་ཕྱིར། འདོད་ན། བསམ་གཏན་དང་པོའི་དངོས་གཞིའི་སྙོམས་འཇུག་ཡིན་ན་
རང་གི་ཉེར་ལེན་དུ་གྱུར་པའི་བསམ་གཏན་དང་པོའི་ཉེར་བསྡོགས་ལས་བྱུང་བས་ཁྱབ་
པར་ཐལ། འདོད་པའི་ཕྱིར། འདོད་ན། ཆོས་ཉིད་ཀྱི་སྟོབས་ཀྱིས་ཐོབ་པའི་བསམ་
གཏན་དང་པོའི་དངོས་གཞིའི་སྙོམས་འཇུག་ཆོས་ཅན། དེར་ཐལ། དེའི་ཕྱིར། འདོད་
མི་ནུས་ཏེ། ཆོས་ཅན་དེའི་ཕྱིར། །
གཞན་ཡང་། འདོད་ཉོན་དགུ་པའི་དངོས་གཉེན་བར་ཆད་མེད་ལམ་ལ་བརྟེན་
ནས་ཕྱིར་མི་འོང་གི་འབྲས་བུ་ཐོབ་མ་ཐག་པའི་ཕྱིར་མི་འོང་ཆོས་ཅན། བསམ་གཏན་
དང་པོའི་དངོས་གཞིའི་སྙོམས་འཇུག་ཐོབ་པར་ཐལ། ཕྱིར་མི་འོང་ཡིན་པའི་ཕྱིར། ཁྱབ་
པ་ཁས། འདོད་ན། དེས་བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་
ལ་བརྟེན་ནས་བསམ་གཏན་དང་པོའི་(༦ན)དངོས་གཞིའི་སྙོམས་འཇུག་ཐོབ་པར་ཐལ།
འདོད་པ་གང་ཞིག །དེས་དེའི་ཉེར་བསྡོགས་མི་ལྕོགས་མེད་ལ་བརྟེན་ནས་དེ་མ་ཐོབ་
པའི་ཕྱིར། མ་གྲུབ་ན། འདོད་ཉོན་དགུ་པའི་དངོས་གཉེན་ལ་བརྟེན་ནས་དགྲ་བཅོམ་
ཐོབ་མ་ཐག་པའི་སྤང་བྱ་ཅིག་ཅར་བའི་དགྲ་བཅོམ་གྱིས་དེ་ལ་བརྟེན་ནས་དེ་ཐོབ་པར་
ཐལ། འདོད་པའི་ཕྱིར། འདོད་ན། དེས་འདོད་ཉོན་དགུ་པའི་དངོས་གཉེན་བར་ཆད་
མེད་ལམ་ལ་བརྟེན་ནས་དེ་ཐོབ་པར་ཐལ་ལོ། །འདོད་ན། དེས་སྲིད་ཉོན་དགུ་པའི་
དངོས་གཉེན་བར་ཆད་མེད་ལམ་ལ་བརྟེན་ནས་སྲིད་རྩེའི་དངོས་གཞིའི་སྙོམས་འཇུག་
- 251 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཐོབ་པར་ཐལ་ལོ། །རྩ་བར་འདོད་ན། དེས་བསམ་གཏན་དང་པོའི་ཉེར་བསྡོགས་སྦྱོར་
བ་མཐའི་ཡིད་བྱེད་ལ་བརྟེན་ནས་ཕྱིར་མི་འོང་གི་འབྲས་བུ་ཐོབ་པར་ཐལ་ལོ། །འདོད་
མི་ནུས་ཏེ། དེས་འདོད་ཉོན་དགུ་པའི་དངོས་གཉེན་བར་ཆད་མེད་ལམ་ལ་བརྟེན་ནས་
དེ་ཐོབ་པའི་ཕྱིར། གཞན་ཡང་། བྱང་སེམས་སྦྱོར་ལམ་པ་ཡིན་ན། བསམ་གཏན་གྱི་
དངོས་གཞིའི་སྙོམས་འཇུག་ཐོབ་པས་ཁྱབ་པར་ཐལ། ཚོགས་ལམ་ཆེན་པོ་ལ་གནས་
པའི་སེམས་དཔའ་ཡིན་ན། བསམ་གཏན་གྱི་དངོས་གཞིའི་སྙོམས་འཇུག་ཐོབ་པས་
ཁྱབ་པའི་ཕྱིར་ཏེ། དེ་ཡིན་ན་ཆོས་རྒྱུན་གྱི་ཏིང་ངེ་འཛིན་ཐོབ་པས་ཁྱབ་པའི་ཕྱིར། མདོ་
སྡེ་རྒྱན་ལས། དེ་ཚེ་ཆོས་ཀྱི་རྒྱུན་ལ་ནི། །སངས་རྒྱས་རྣམས་ལ་ཞི་གནས་དང་། །ཡེ་
ཤེས་ཡངས་པ་ཐོབ་བྱའི་ཕྱིར། །གདམ་ངག་རྒྱ་ཆེན་ནོད་པར་འགྱུར། །ཞེས་གསུངས་
པའི་ཕྱིར། །
གཞན་ཡང་། ལས་ཉོན་གྱི་དབང་གིས་ཡི་དྭགས་སུ་སྐྱེ་བ་ལེན་པའི་བྱང་སེམས་
སྦྱོར་ལམ་པ་ཡོད་པར་ཐལ། དེའི་དབང་གིས་ངན་སོང་དུ་སྐྱེ་བ་ལེན་པའི་དེ་ཡོད་པའི་
ཕྱིར། རྟགས་ཁས། འདོད་ན། འཚོ་བའི་ཡོ་བྱད་ཀྱིས་འཕོངས་པའི་བྱང་སེམས་སྦྱོར་ལམ་
པ་ཡོད་པར་ཐལ་ལོ། །འདོད་མི་ནུས་ཏེ། བྱང་སེམས་སྦྱོར་ལམ་པ་ཡིན་ན། རིགས་ཀྱི་
ཉེས་དམིགས་བཞི་དང་བྲལ་བས་ཁྱབ་པའི་ཕྱིར། སྐབས་འདིའི་ཐེག་ཆེན་སྒྲུབ་པའི་
རྟེན་རང་བཞིན་གནས་རིགས་དེ་ཐེག་ཆེན་གྱི་སྦྱོར་ལམ་དྲོད་ནས་བཞག་པ་ལ་རྒྱུ་མཚན་
ཡོད་པའི་ཕྱིར། །
སེམས་རྟེན་བཤད་པ། ་་་་་་་་་་་་་་་་་
གཉིས་པ་ལ། ཁ་ཅིག །བསམ་གཏན་གྱི་དངོས་གཞིའི་སྙོམས་(༦བ)འཇུག་
འཐོབ་བྱེད་ཀྱི་ཐབས་སུ་གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ་དེ།
བསམ་གཏན་གྱི་ཉེར་བསྡོགས་ཀྱི་མཚན་ཉིད་ཟེར་ན། བསམ་གཏན་གཉིས་པའི་ཉེར་
- 252 -



བསམ་གཟུགས་ཀྱི་མཐའ་དཔྱོད། །
བསྡོགས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར་ཏེ། ཆོས་ཅན་དེའི་ཕྱིར།
འདོད་ན། བསམ་གཏན་གྱི་དངོས་གཞིའི་སྙོམས་འཇུག་མ་ཐོབ་པར་ཐལ་ལོ། །འདོད་
མི་ནུས་ཏེ། བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པའི་ཕྱིར། ཆོས་
ཅན་དེའི་ཕྱིར། ཁ་ཅིག །རང་གི་ཐོབ་བྱར་གྱུར་པའི་བསམ་གཏན་གྱི་དངོས་གཞི་
འཐོབ་བྱེད་ཀྱི་ཐབས་སུ་གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ་དེ།།
དེའི་མཚན་ཉིད་ཟེར་ན། བྱང་སེམས་འཕགས་པའི་རྒྱུད་ཀྱི་བསམ་གཏན་གྱི་དངོས་
གཞིའི་སྙོམས་འཇུག་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ།
དེའི་ཐོབ་བྱར་གྱུར་པའི་བསམ་གཏན་གྱི་དངོས་གཞིའི་སྙོམས་འཇུག་ཡོད་པའི་ཕྱིར་ཏེ།
སངས་རྒྱས་འཕགས་པའི་རྒྱུད་ཀྱི་དེ་དེ་ཡིན་པའི་ཕྱིར། འདོད་མི་ནུས་ཏེ། བསམ་
གཏན་གྱི་དངོས་གཞིའི་སྙོམས་འཇུག་ཡིན་པའི་ཕྱིར། ཁ་ཅིག །རང་གི་ཐོབ་བྱར་གྱུར་
པའི་བསམ་གཏན་དང་པོའི་དངོས་གཞིའི་སྙོམས་འཇུག་འཐོབ་བྱེད་ཀྱི་ཐབས་སུ་གྱུར་
པའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་དེ་བསམ་གཏན་དང་པོའི་
ཉེར་བསྡོགས་ཀྱི་མཚན་ཉིད་ཟེར་ན། འདོད་སེམས་རྩེ་གཅིག་པའི་ཏིང་ངེ་འཛིན་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཆོས་ཅན་དེའི་ཕྱིར། ཁྱབ་སྟེ།
བསམ་གཏན་དང་པོའི་ཉེར་བསྡོགས་ཡིན་ན་དེ་ཡིན་དགོས་པའི་ཕྱིར། རྟགས་ཁས།
འདོད་ན། དེ་བསམ་གཏན་དང་པོའི་སས་བསྡུས་སུ་ཐལ་ལོ། །འདོད་མི་ནུས་ཏེ། ཆོས་
ཅན་དེའི་ཕྱིར། །
ཁ་ཅིག །འདོད་པ་ལ་འདོད་ཆགས་དང་བྲལ་བྱེད་ཀྱི་ཐབས་སུ་གྱུར་པའི་བསམ་
གཏན་དང་པོའི་སས་བསྡུས་ཀྱི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་
དེ། བསམ་གཏན་དང་པོའི་ཉེར་བསྡོགས་ཀྱི་མཚན་ཉིད། ཟེར་ན། དགྲ་བཅོམ་ཐོབ་
མ་ཐག་པའི་སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་རྣམ་གྲོལ་ལམ་
- 253 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། ཆོས་ཅན་དེའི་ཕྱིར། འདོད་མི་
ནུས་ཏེ། ཆོས་ཅན་(༧ན)དེའི་ཕྱིར། །
ཁ་ཅིག །བསམ་གཏན་གྱི་དངོས་གཞིའི་སྙོམས་འཇུག་ཐོབ་དོན་དུ་དམིགས་རྣམ་
ཡོངས་སུ་སྦྱོང་བའི་ཐབས་ཀྱི་དགེ་བས་བསྡུས་པའི་རིག་པ་དེ། བསམ་གཏན་གྱི་ཉེར་
བསྡོགས་ཀྱི་མཚན་ཉིད། བསམ་གཏན་དང་པོའི་དངོས་གཞི་ཐོབ་དོན་དུ་དེའི་དམིགས་
རྣམ་ཡོངས་སུ་སྦྱོང་བའི་ཐབས་ཀྱིས་བསྡུས་པའི་རིག་པ་དེ། བསམ་གཏན་དང་པོའི་
ཉེར་བསྡོགས་ཀྱི་མཚན་ཉིད། ཟེར་ན། སྤང་བྱ་ཅིག་ཅར་བའི་རྒྱུན་ཞུགས་ཞུགས་པའི་
རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། དེ་དེར་ཐལ། དེ་རྒྱུན་ཞུགས་ཞུགས་པའི་རྒྱུད་ཀྱི་མཁྱེན་པ་ཡིན་
པའི་ཕྱིར། འདོད་ན། ཞི་རགས་ཀྱི་རྣམ་པ་ཅན་ཡིན་པར་ཐལ། འདོད་པའི་ཕྱིར།
འདོད་མི་ནུས་ཏེ། བར་ཆད་མེད་ལམ་ཡིན་པའི་ཕྱིར། །
གཞན་ཡང་། བསམ་གཏན་དང་པོའི་ཉེར་བསྡོགས་ཟག་མེད་མེད་པར་ཐལ།
མཚན་ཉིད་དེ་འཐད་པའི་ཕྱིར། ཁ་ཅིག །རང་གི་ཡན་ལག་གིས་མ་ཟིན་ཅིང་རང་
གི་ཐོབ་བྱར་གྱུར་པའི་བསམ་གཏན་གྱི་དངོས་གཞིའི་སྙོམས་འཇུག་འཐོབ་བྱེད་ཀྱི་ཐབས་
སུ་གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ་དེ། བསམ་གཏན་གྱི་
ཉེར་བསྡོགས་ཀྱི་མཚན་ཉིད། དེས་བསམ་གཏན་དང་པོ་སོགས་ལའང་རིགས་འགྲེ །
ཟེར་ན། ཏིང་ངེ་འཛིན་གནས་ཀྱི་ཡན་ལག་དང་ལྡན་པའི་བསམ་གཏན་དང་པོའི་ཉེར་
བསྡོགས་མེད་པར་ཐལ། མཚན་ཉིད་དེ་འཐད་པའི་ཕྱིར། འདོད་ན། རྣམ་བཤད་སྙིང་
པོ་རྒྱན་ལས། དེ་ཡང་ཡིད་ལ་བྱེད་པ་དང་པོ་ཞི་གནས་མཚན་ཉིད་པ་དེ་ནི། འོག་ས་
ལས་འདོད་ཆགས་དང་བྲལ་བར་བྱེད་པའི་གནས་ཀྱི་ཡན་ལག་ཏུ་ཤེས་པར་བྱའོ། །
ཞེས་གསུངས་པ་མི་འཐད་པར་ཐལ་ལོ། ། །
- 254 -



བསམ་གཟུགས་ཀྱི་མཐའ་དཔྱོད། །
གཞན་ཡང་། གཉེན་པོའི་ཡན་ལག་དང་ལྡན་པའི་བསམ་གཏན་དང་པོའི་ཉེར་
བསྡོགས་མེད་པར་ཐལ། མཚན་ཉིད་དེ་འཐད་པའི་ཕྱིར། འདོད་ན། དེ་ཡོད་པར་ཐལ།
བསམ་གཏན་དང་པོའི་ཉེར་བསྡོགས་རབ་ཏུ་དབེན་པ་ཡིད་བྱེད་ནས་གཉེན་པོའི་ཡན་
ལག་ཐོབ་པའི་ཕྱིར་ཏེ། གཉེན་པོའི་ཡན་ལག་དང་ལྡན་པའི་བསམ་གཏན་དང་པོའི་
ཉེར་བསྡོགས་རབ་ཏུ་དབེན་པ་ཡིད་བྱེད་ཡོད་པའི་ཕྱིར་(༧བ)ཏེ། འཇིག་རྟེན་པའི་སྒོམ་
སྤངས་སུ་གྱུར་པའི་འདོད་ཉོན་ཆེན་པོའི་དངོས་གཉེན་བྱེད་པའི་ནུས་པ་ཐོབ་པའི་དེ་
ཡོད་པའི་ཕྱིར། །
ཁ་ཅིག །རང་སའི་སས་བསྡུས་ཀྱི་དངོས་གཞིའི་སྙོམས་འཇུག་འཐོབ་བྱེད་ཀྱི་
ཐབས་སུ་གྱུར་པའི་བསམ་གཏན་གྱི་སྦྱོར་བའི་སས་བསྡུས་ཀྱི་དགེ་བའི་རིག་པ་དེ།
བསམ་གཏན་གྱི་ཉེར་བསྡོགས་ཀྱི་མཚན་ཉིད། དེས་བསམ་གཏན་དང་པོ་སོགས་ལའང་
རིགས་འགྲེ །ཟེར་ན། བསམ་གཏན་དང་པོའི་ཉེར་བསྡོགས་ཆོས་ཅན། མཚན་ཉིད་
དེར་ཐལ། མཆོན་བྱ་དེའི་ཕྱིར། འདོད་ན། ཁྱོད་ཀྱི་སས་བསྡུས་ཀྱི་བསམ་གཏན་དང་
པོའི་དངོས་གཞིའི་སྙོམས་འཇུག་ཡོད་པར་ཐལ། འདོད་པའི་ཕྱིར། འདོད་མི་ནུས་
ཏེ། བསམ་གཏན་གྱི་དངོས་གཞིའི་སྙོམས་འཇུག་ཡིན་ན་བསམ་གཏན་དང་པོའི་ཉེར་
བསྡོགས་ཀྱི་སས་བསྡུས་མ་ཡིན་དགོས་པའི་ཕྱིར། བྱས་པ་ལ་ཁོ་ན་རེ། བསམ་གཏན་
དང་པོའི་ཉེར་བསྡོགས་ཆོས་ཅན། མཚན་ཉིད་དེར་ཐལ། ཁྱོད་བསམ་གཏན་དང་པོའི་
སས་བསྡུས་གང་ཞིག །ཁྱོད་བསམ་གཏན་དང་པོའི་དངོས་གཞིའི་སྙོམས་འཇུག་འཐོབ་
བྱེད་ཀྱི་བསམ་གཏན་གྱི་སྦྱོར་བ་ཡིན་པའི་ཕྱིར་ན་མ་ཁྱབ་སྟེ། རང་རྒྱལ་དགྲ་བཅོམ་
པའི་འབྲས་བུ་མངོན་དུ་བྱེད་པར་ངེས་པའི་སྤང་བྱ་གཅིག་ཅར་བའི་རྒྱུན་ཞུགས་ཆོས་
ཅན། ཁྱོད་སྲིད་པ་ཐ་མའི་ཚེ་སློབ་དཔོན་གཞན་གྱི་གདམས་ངག་ལ་མི་ལྟོས་པར་
འདོད་པའི་རྟེན་ལ་རང་གི་བྱང་ཆུབ་མངོན་དུ་བྱེད་པར་ངེས་པའི་གང་ཟག་ཏུ་ཐལ།
- 255 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཁྱོད་ཐེག་དམན་གྱི་གང་ཟག་གང་ཞིག །ཁྱོད་སྲིད་པ་ཐ་མའི་ཚེ་སློབ་དཔོན་གཞན་གྱི་
གདམས་ངག་ལ་མི་ལྟོས་པར་འདོད་པའི་རྟེན་ལ་ཐེག་དམན་གྱི་བྱང་ཆུབ་མངོན་དུ་བྱེད་
པར་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས། དང་པོ་སླ། གཉིས་པ་གྲུབ་སྟེ། །
དེ་དེའི་ཚེ་དེ་ལ་མི་ལྟོས་པར་འདོད་པའི་རྟེན་ལ་རང་རྒྱལ་གྱི་བྱང་ཆུབ་མངོན་དུ་བྱེད་
པར་ངེས་པའི་གང་ཟག་ཡིན་པའི་ཕྱིར། འདོད་མི་ནུས་ཏེ། ཉན་ཐོས་ཡིན་པའི་ཕྱིར། །
ཁ་ཅིག །བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པ་ཡིད་
བྱེད་དེ། བསམ་གཏན་དང་པོའི་ཉེར་བསྡོགས་ཀྱི་ཐོག་མ་ཡིན་ཟེར་ན། དེ་ལ་སྐྱོན་
འཕེན་པ་ཁ་ཅིག །དེ་ཆོས་ཅན། བསམ་གཏན་དང་པོའི་ཉེར་བསྡོགས་ཀྱི་ཐོག་མ་མ་
ཡིན་པར་ཐལ་(༨ན)ཁྱོད་ཀྱི་སྔོན་དུ་བསམ་གཏན་དང་པོའི་ཉེར་བསྡོགས་ཀྱི་སས་བསྡུས་
པའི་ཞི་གནས་འགྲོ་དགོས་པའི་ཕྱིར་ཏེ། ཁྱོད་དེའི་སས་བསྡུས་པའི་ལྷག་མཐོང་ཡིན་
པའི་ཕྱིར། ཟེར་བ་མི་འཐད་དེ། དེའི་གནས་སྐབས་སུ་ཞི་ལྷག་ཟུང་འབྲེལ་མ་ཐོབ་པའི་
ཕྱིར་ཏེ། རྣམ་བཤད་ལས། ལྷག་མཐོང་ཐོག་མར་ཐོབ་པ་ནི་མོས་པ་ལས་བྱུང་བའི་ཡིད་
བྱེད་དེ་སྒོམ་བྱུང་ངོ༌། །ཞེས་གསུངས་པའི་ཕྱིར། །
གཞན་ཡང་། དེ་ཆོས་ཅན། ཤེས་རབ་ཡིན་པར་ཐལ། ལྷག་མཐོང་ཡིན་པའི་ཕྱིར།
འདོད་ན། སེམས་བྱུང་ཡིན་པར་ཐལ་ལོ། །འདོད་མི་ནུས་ཏེ། དེར་གྱུར་པའི་གཙོ་བོ་
སེམས་ཡོད་པའི་ཕྱིར། བྱས་པ་ལ་ཁོ་ན་རེ། དེ་ཆོས་ཅན། སེམས་བྱུང་ཡིན་པར་ཐལ།
ཀུན་འགྲོ་ལྔ་པོ་གང་རུང་ཡིན་པའི་ཕྱིར་ཏེ། ཡིད་བྱེད་ཡིན་པའི་ཕྱིར་ཏེ། ཆོས་ཅན་དེའི་
ཕྱིར། ཟེར་ན། སྐྱེས་བུ་ཚད་མ་ཡིན་ན། ཚད་མ་ཡིན་དགོས་པར་ཐལ་ལོ། །
རང་ལན་ནི། དེ་ཆོས་ཅན། ཁྱོད་བསམ་གཏན་དང་པོའི་ཉེར་བསྡོགས་ཀྱི་ཐོག་མ་
མ་ཡིན་པར་ཐལ། ཁྱོད་ཀྱི་སྔོན་དུ་ཞི་གནས་ཀྱིས་བསྡུས་པའི་བསམ་གཏན་དང་པོའི་
ཉེར་བསྡོགས་འགྲོ་དགོས་པའི་ཕྱིར། ཁྱོད་ལྷག་མཐོང་གིས་བསྡུས་པའི་བསམ་གཏན་
-256 -



བསམ་གཟུགས་ཀྱི་མཐའ་དཔྱོད།
དང་པོའི་ཉེར་བསྡོགས་ཡིན་པའི་ཕྱིར། །
མཁས་པ་ཁ་ཅིག །བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་
པ་ཡིད་བྱེད་དེ་འདོད་པའི་སས་བསྡུས་ཡིན་གསུང་བ། མི་འཐད་དེ། དེ་བསམ་གཏན་
གྱི་སས་བསྡུས་ཡིན་པའི་ཕྱིར། དེ་བསམ་གཏན་ས་དྲུག་གང་རུང་ཡིན་པའི་ཕྱིར་ཏེ།
བསམ་གཏན་དང་པོའི་ཉེར་བསྡོགས་ཡིན་པའི་ཕྱིར། །
གཞན་ཡང་། དེ་ཡིན་ན་འདོད་པའི་སས་བསྡུས་ཡིན་དགོས་པར་ཐལ། དེ་འདོད་
པའི་སས་བསྡུས་ཡིན་པའི་ཕྱིར། འདོད་ན། བསམ་གཏན་དང་པོའི་ཉེར་བསྡོགས་
མཚན་ཉིད་སོ་སོར་རིག་པ་ཡིད་བྱེད་དུ་གྱུར་པའི་བསམ་གཏན་དང་པོའི་སྐྱེ་བ་འཕེན་
བྱེད་ཀྱི་ལས་ཆོས་ཅན། དེར་ཐལ། དེའི་ཕྱིར། དེ་ཡོད་པའི་ཕྱིར། བསམ་གཏན་དང་
པོའི་སྐྱེ་བ་འཕེན་བྱེད་ཀྱི་ལས་ཡིན་ན་བསམ་གཏན་དང་པོའི་ཉེར་བསྡོགས་ཡིན་དགོས་
པའི་ཕྱིར། འདོད་མི་ནུས་ཏེ། བསམ་གཏན་དང་པོའི་སས་བསྡུས་ཡིན་པའི་ཕྱིར། དེའི་
སྐྱེ་བ་འཕེན་བྱེད་ཀྱི་ལས་ཡིན་པའི་ཕྱིར། ཁྱབ་སྟེ། (རབ)ས་གཞན་གྱི་ལས་ཀྱིས་ས་
གཞན་གྱི་རྣམ་སྨིན་གྱི་ཕུང་པོ་འཕེན་པ་མེད་པའི་ཕྱིར། ཁོ་ན་རེ། དེ་འདོད་པའི་སས་
བསྡུས་སུ་ཐལ། དེ་མཉམ་པར་མ་བཞག་པའི་སས་བསྡུས་ཡིན་པའི་ཕྱིར་ཏེ། ཉན་ས་
ལས། མཉམ་པར་མ་བཞག་པའི་ས་པའི་ཡིད་ལ་བྱེད་པ་དག་གིས་འདོད་པ་རྣམས་ལ་
རགས་པའི་མཚན་ཉིད་དང་། བསམ་གཏན་དང་པོ་ལ་ཞི་བའི་མཚན་ཉིད་དུ་སོ་སོར་
རྟོག་པར་བྱེད་པ་དེ་ནི་སོ་སོར་རིག་པ་ཡིད་ལ་བྱེད་པ་ཞེས་བྱ་སྟེ། ཞེས་གསུངས་པའི་
ཕྱིར་ན་མ་ཁྱབ་སྟེ། དེའི་དོན་བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་
རིག་པ་ཡིད་བྱེད་དེས། མཉམ་པར་མ་བཞག་པའི་ས་པའི་ཉེས་དམིགས་ཡིད་ལ་བྱེད་
པ་དག་གིས་འདོད་པ་ལ་རགས་པ་དང༌། བསམ་གཏན་དང་པོ་ལ་ཞི་བའི་རྣམ་པར་
ཐོས་བསམ་གྱིས་དཔྱོད་པར་བྱེད་པ་ལུང་དེའི་དོན་ཡིན་པའི་ཕྱིར། དེ་ལྟར་མ་ཡིན་ན་
- 257 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པ་ཡིད་བྱེད་དེ་མཉམ་
གཞག་གི་སས་བསྡུས་སུ་ཐལ། འགྲེལ་པ་རྒྱལ་སྲས་མ་ལས། མཉམ་པར་བཞག་པའི་
ས་པའི་ཡིད་ལ་བྱེད་པ་དག་གིས་འདོད་པ་ལ་རགས་པ་ལ་སོགས་པར་ལྟ་བའི་ཕྱིར་
རགས་པ་དང་། དེ་མེད་པའི་ཕྱིར་བསམ་གཏན་དང་པོ་ལ་སོགས་པ་ཞི་བའི་མཚན་
ཉིད་དུ་སོ་སོར་དཔྱོད་པར་བྱེད་པ་དེ་ནི། སོ་སོར་རིག་པ་ཡིད་ལ་བྱེད་པ་ཞེས་བྱ་སྟེ། དེ་
ནི་ཐོས་པ་དང་བསམ་པ་འདྲེས་མར་རིག་པར་བྱའོ། །ཞེས་གསུངས་པའི་ཕྱིར།།
ཁོ་ན་རེ། དེ་ཆོས་ཅན། སྒོམ་བྱུང་གི་བློ་ཡིན་པར་ཐལ། མཉམ་གཞག་གིས་
སས་བསྡུས་ཡིན་པའི་ཕྱིར། ཁྱབ་སྟེ། མཛོད་ལས། མཉམ་པར་བཞག་པའི་དགེ་བ་
ནི། །སྒོམ་པའོ་ཞེས་གསུངས་པའི་ཕྱིར་ན་མ་ཁྱབ། འདོད་མི་ནུས་ཏེ། ཐོས་བསམ་
འདྲེས་མའི་བློ་ཡིན་པའི་ཕྱིར། དེ་ནི་ཐོས་པ་དང་། ཞེས་གསུངས་པའི་ཕྱིར། ཁ་
ཅིག །དེ་ཆོས་ཅན། ཐོས་བྱུང་གི་བློ་དང་བསམ་བྱུང་གི་བློའི་གཞི་མཐུན་ཡིན་པར་ཐལ།
དེ་འདྲེས་མའི་བློ་ཡིན་པའི་ཕྱིར་ཟེར་བ་མི་འཐད་དེ། བསམ་གཏན་དང་པོའི་ཉེར་
བསྡོགས་མོས་པ་ཡིད་བྱེད་ཆོས་ཅན། ཞི་གནས་དང་ལྷག་མཐོང་གི་གཞི་མཐུན་པར་
ཐལ། ཞི་ལྷག་ཟུང་འབྲེལ་གྱི་བློ་ཡིན་པའི་ཕྱིར། ཁྱབ་པ་ཁས། ཁོ་ན་རེ། དེ་ཡིན་ན་
མཉམ་གཞག་གི་སས་བསྡུས་ཡིན་དགོས་པར་ཐལ། དེ་དེ་(༩ན)ཡིན་པའི་ཕྱིར། འདོད་
ན། དེར་གྱུར་པའི་ཐོས་བྱུང་གི་བློ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
མཉམ་པར་མ་བཞག་པའི་སས་བསྡུས་ཡིན་པའི་ཕྱིར། ཐོས་བྱུང་གི་བློ་ཡིན་པའི་ཕྱིར་
ན་མ་ཁྱབ། །
ཁ་ཅིག །དེ་འདོད་པའི་སས་བསྡུས་སུ་ཐལ། འདོད་པའི་སས་བསྡུས་ཀྱི་དེ་ཡོད་
པའི་ཕྱིར། འདོད་པའི་སས་བསྡུས་ཀྱི་བསམ་གཏན་དང་པོའི་ཉེར་བསྡོགས་ཡོད་པའི་
ཕྱིར། འདོད་པའི་སས་བསྡུས་ཀྱི་ཞི་གནས་ཡོད་པའི་ཕྱིར་ན་མ་ཁྱབ། ཁ་ཅིག། དེ་མེད་
- 258 -



བསམ་གཟུགས་ཀྱི་མཐའ་དཔྱོད། །
ཟེར་བ་མི་འཐད་དེ། དེ་ཡོད་པར་ཐལ། དེའི་སས་བསྡུས་ཀྱི་ཞི་ལྷག་ཟུང་འབྲེལ་གྱི་
ལམ་ཡོད་པའི་ཕྱིར། འདོད་པའི་སས་བསྡུས་ཀྱི་ཐེག་ཆེན་གྱི་སྒོམ་ལམ་བར་ཆད་མེད་
ལམ་ཡོད་པའི་ཕྱིར། འདོད་པའི་སེམས་སུ་གྱུར་པའི་དེ་ཡོད་པའི་ཕྱིར། དེ་ཁམས་
གསུམ་ས་དགུ་ལ་བརྟེན་ནས་སྐྱེ་བར་འགྲེལ་ཆེན་ལས་བཤད་པའི་ཕྱིར། ཁ་ཅིག །
བསམ་གཏན་དང་པོའི་ཉེར་བསྡོགས་མི་ལྕོགས་མེད་ཡིན་ན། བསམ་གཏན་དང་པོའི་
ཉེར་བསྡོགས་ཀྱི་ཐོག་མའི་ཞི་གནས་འབའ་ཞིག་གིས་བསྡུས་པས་ཁྱབ། ཟེར་ན། དེ་མ་
ཁྱབ་པར་ཐལ། སྤང་བྱ་ཅིག་ཅར་བའི་རྒྱུན་ཞུགས་དེས་བསམ་གཏན་དང་པོའི་ཉེར་
བསྡོགས་མི་ལྕོགས་མེད་ལ་བརྟེན་ནས་ཁམས་གསུམ་གྱི་ཉོན་མོངས་ཅིག་ཅར་དུ་སྤོང་
བ་གང་ཞིག །ཞི་ལྷག་ཟུང་འབྲེལ་མ་ཐོབ་པར་ཁམས་གསུམ་གྱི་ཉོན་མོངས་ཅིག་ཅར་
དུ་སྤོང་མི་ནུས་པའི་ཕྱིར། ཁོ་ན་རེ། མཛོད་འགྲེལ་ལས། ཉེར་བསྡོགས་ཀྱི་དང་པོ་ནི་མི་
ལྕོགས་པ་མེད་པ་སྟེ། དེ་ནི་དག་པ་བ་ཡང་ཡིན་ལ་ཟག་པ་མེད་པ་ཡང་ཡིན་ནོ། །ཞེས་
བཤད་པ་མི་འཐད་པར་ཐལ། མ་ཁྱབ་པ་དེའི་ཕྱིར་ན་མ་ཁྱབ་སྟེ། ཉེར་བསྡོགས་མི་
ལྕོགས་མེད་པ་ཉེར་བསྡོགས་བརྒྱད་གྱི་དང་པོ་ཡིན་ཞིང་། བསམ་གཏན་དང་པོའི་ཉེར་
བསྡོགས་ལ་དག་པ་བ་དང་ཟག་མེད་གཉིས་ཡོད་པ་ལུང་དེའི་དོན་ཡིན་པའི་ཕྱིར། །
ཁོ་ན་རེ། བསམ་གཏན་དང་པོའི་ཉེར་བསྡོགས་མི་ལྕོགས་མེད་པ་ཡིན་ན། བསམ་
གཏན་དང་པོའི་ཉེར་བསྡོགས་ཀྱི་ཐོག་མའི་ཞི་གནས་ཡིན་དགོས་པར་ཐལ། དེ་ཡིན་ན་
བསམ་གཏན་དང་པོ་ཉེར་བསྡོགས་ཡིད་བྱེད་དྲུག་པོ་གང་རུང་མ་ཡིན་དགོས་པའི་ཕྱིར་
ན་མ་(༩བ)ཁྱབ། ཁ་ཅིག །བསམ་གཏན་དང་པོའི་ཉེར་བསྡོགས་མི་ལྕོགས་མེད་དེ་
བསམ་གཏན་དང་པོའི་ཉེར་བསྡོགས་ཀྱི་ཐོག་མའི་ཞི་གནས་དང༌། དེའི་ཉེར་བསྡོགས་
མཚན་ཉིད་སོ་སོར་རིག་པ་ཡིད་བྱེད་ཀྱི་སྟེང་ནས་མི་འཇོག་སྟེ། དེའི་གནས་སྐབས་སུ་
ཞི་ལྷག་ཟུང་འབྲེལ་མ་ཐོབ་པའི་ཕྱིར། དེས་ན། བསམ་གཏན་དང་པོའི་ཉེར་བསྡོགས་
- 259 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
མོས་པ་ཡིད་བྱེད་ནས་སྦྱོར་བ་མཐའི་ཡིད་བྱེད་ཀྱི་བར་ལ་འཇོག་པ་ཡིན་ནོ། །ཟེར་ན།།
བསམ་གཏན་དང་པོའི་ཉེར་བསྡོགས་མི་ལྕོགས་མེད་དུ་གྱུར་པའི་ཉེར་བསྡོགས་རབ་ཏུ་
དབེན་པ་ཡིད་བྱེད་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། སྤང་བྱ་
ཅིག་ཅར་བའི་རྒྱུན་ཞུགས་ཞུགས་པའི་རྒྱུད་ཀྱི་བསམ་གཏན་དང་པོའི་ཉེར་བསྡོགས་མི་
ལྕོགས་མེད་དུ་གྱུར་པའི་བསམ་གཏན་དང་པོའི་ཉེར་བསྡོགས་རབ་དུ་དབེན་པ་ཡིད་
བྱེད་ཡོད་པར་ཐལ་ལོ། །འདོད་ན། དེའི་རྒྱུད་ཀྱི་མཐོང་ལམ་བར་ཆད་མེད་ལམ་དུ་གྱུར་
པའི་དེ་ཡོད་པར་ཐལ་ལོ། །འདོད་ན། དེ་ཆོས་ཅན། ཁྱོད་རང་གི་ངོ་སྐལ་གྱི་འཇིག་རྟེན་
པའི་སྒོམ་སྤངས་སུ་གྱུར་པའི་འདོད་ཉོན་ཆེན་པོའི་དངོས་གཉེན་ཡིན་པར་ཐལ། ཁྱོད་
བར་ཆད་མེད་ལམ་དུ་གྱུར་པའི་བསམ་གཏན་དང་པོའི་ཉེར་བསྡོགས་རབ་ཏུ་དབེན་
པ་ཡིད་བྱེད་ཡིན་པའི་ཕྱིར། རྟགས་ཁས། འདོད་ན། ཁྱོད་ཀྱི་ངོ་སྐལ་གྱི་སྤང་བྱར་གྱུར་
པའི་སྒོམ་སྤངས་ཉོན་མོངས་ཡོད་པར་ཐལ་ལོ། །འདོད་མི་ནུས་ཏེ། མཐོང་ལམ་ཡིན་
པའི་ཕྱིར། རྟགས་ཁས། །
གཞན་ཡང་། དམ་བཅའ་དེ་མི་འཐད་པར་ཐལ། བསམ་གཏན་དང་པོའི་ཉེར་
བསྡོགས་མི་ལྕོགས་མེད་ཡིན་ན། ཞི་རགས་ཀྱི་རྣམ་པ་ཅན་མ་ཡིན་དགོས། བསམ་
གཏན་དང་པོའི་ཉེར་བསྡོགས་ཡིད་བྱེད་དྲུག་པོ་གང་རུང་ཡིན་ན་ཞི་རགས་ཀྱི་རྣམ་པ་
ཅན་ཡིན་དགོས་པའི་ཕྱིར། གཉིས་པ་འབུད་དོ། །བྱས་པ་ལ་ཁོ་ན་རེ། དེ་ཡིན་ན་ཉེར་
བསྡོགས་ཟག་མེད་ཡིན་དགོས་པར་ཐལ། དེ་ཡིན་ན་ཞི་རགས་ཀྱི་རྣམ་པ་ཅན་མ་ཡིན་
དགོས་པའི་ཕྱིར། རྟགས་ཁས་ཟེར་ན་མ་ཁྱབ། འདོད་ན། སྦྱོར་ལམ་སྟན་གཅིག་པ་ལ་
གནས་པའི་སྤང་བྱ་ཅིག་ཅར་བའི་རྒྱུན་ཞུགས་ཞུགས་པའི་རྒྱུད་ཀྱི་བསམ་གཏན་དང་
པོའི་ཉེར་བསྡོགས་མི་ལྕོགས་མེད་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་
དེར་ཐལ། དེ་ཡོད་པའི་ཕྱིར། འདོད་ན། འཕགས་རྒྱུད་ཀྱི་ཉེར་བསྡོགས་ཡིན་པར་
- 260 -



བསམ་གཟུགས་ཀྱི་མཐའ་དཔྱོད།
ཐལ། འདོད་(༡༠ན)པའི་ཕྱིར། ཁྱབ་སྟེ། བསམ་གཏན་གྱི་དངོས་གཞིའི་སྙོམས་འཇུག་
ཟག་མེད་ཡིན་ན་འཕགས་རྒྱུད་ཀྱི་བསམ་གཏན་གྱི་དངོས་གཞིའི་སྙོམས་འཇུག་ཡིན་
དགོས་པའི་ཕྱིར། མཛོད་ལས། ཟག་མེད་འཇིག་རྟེན་འདས་པའོ། །ཞེས་གསུངས་
པའི་ཕྱིར། །
ཁོ་ན་རེ། སྤང་བྱ་ཅིག་ཅར་བའི་རྒྱུན་ཞུགས་ཞུགས་པའི་རྒྱུད་ཀྱི་སྡུག་ཀུན་གཉིས་
ལ་རགས་པ་དང་འགོག་ལམ་གཉིས་ལ་ཞི་བའི་རྣམ་པར་བལྟས་ནས་སྒོམ་པར་བྱེད་
པའི་མཁྱེན་པ་ཆོས་ཅན། ཞི་རགས་ཀྱི་རྣམ་པ་ཅན་གྱི་བསམ་གཏན་དང་པོའི་ཉེར་
བསྡོགས་མ་ཡིན་པར་ཐལ། བསམ་གཏན་དང་པོའི་ཉེར་བསྡོགས་མི་ལྕོགས་མེད་ཡིན་
པའི་ཕྱིར། བདེན་པའི་རྣམ་པ་ཅན་གྱི་བསམ་གཏན་དང་པོའི་ཉེར་བསྡོགས་ཡིན་པའི་
ཕྱིར། ཆོས་ཅན་དེའི་ཕྱིར། འདོད་ན། དེ་ཡིན་པར་ཐལ། བདེན་བཞི་ལ་ཞི་རགས་སུ་
བལྟས་ནས་སྒོམ་པར་བྱེད་པའི་བསམ་གཏན་དང་པོའི་ཉེར་བསྡོགས་ཡིན་པའི་ཕྱིར་ན་
མ་ཁྱབ། རེ་ཞིག་དོགས་པ་ནི། བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་
ལས་དང་པོ་ཐོབ། ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་མ་ཐོབ་
པའི་གང་ཟག་གི་རྒྱུད་ཀྱི་བསམ་གཏན་དང་པོའི་ཉེར་བསྡོགས་ཡིན་ན། བསམ་གཏན་
དང་པོའི་ཉེར་བསྡོགས་ལས་དང་པོའི་ཡིད་བྱེད་ཡིན་པས་མ་ཁྱབ་པར་ཐལ། བསམ་
གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ཐོབ། དེའི་སྦྱོར་བ་མཐའི་འབྲས་
བུ་ཡིད་བྱེད་མ་ཐོབ་པའི་གང་ཟག་གི་རྒྱུད་ཀྱི་བསམ་གཏན་དང་པོའི་ཉེར་བསྡོགས་ཡིན་
ན། དེའི་ཉེར་བསྡོགས་སྦྱོར་བ་མཐའི་ཡིད་བྱེད་ཡིན་པས་མ་ཁྱབ་པའི་ཕྱིར་ན་མ་ཁྱབ།
མ་གྲུབ་ན། མཐོང་ལམ་གྱི་སྔ་རོལ་དུ་འཇིག་རྟེན་པའི་སྒོམ་སྤངས་སུ་གྱུར་པའི་འདོད་
ཉོན་བརྒྱད་པ་སྤངས་པའི་འབྲས་བུ་ཐོད་རྒལ་བའི་ཕྱིར་འོང་ཞུགས་པའི་རྒྱུད་ཀྱི་ཉན་
ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། དེ་དེར་ཐལ།
- 261 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
དེ་འདྲའི་ཞུགས་པ་དེས་བསམ་གཏན་དང་པོའི་སྦྱོར་བ་མཐའི་ཡིད་བྱེད་ཐོབ། དེའི་
སྦྱོར་བ་མཐའི་འབྲས་བུ་ཡིད་བྱེད་མ་ཐོབ་པའི་ཕྱིར། དང་པོ་མ་གྲུབ་ན། དེ་ཆོས་ཅན།
དེ་ལ་བརྟེན་ནས་འཇིག་རྟེན་པའི་སྒོམ་སྤངས་སུ་གྱུར་པའི་འདོད་ཉོན་བརྒྱད་པ་(༡༠བ)
སྤངས་པའི་ཕྱིར། མཐོང་ལམ་གྱི་སྔ་རོལ་དུ་དེ་སྤངས་པའི་ཕྱིར། དེ་དེར་ཐལ། དེ་ཡོད་
པའི་ཕྱིར། དེའི་སྔ་རོལ་དུ་དེ་སྤངས་པའི་འབྲས་བུ་ཐོད་རྒལ་བའི་ཕྱིར་འོང་ཡོད་པའི་
ཕྱིར། དེ་འདྲའི་ཕྱིར་འོང་འབྲས་གནས་ཚེ་གཅིག་བར་ཆད་གཅིག་པ་ཡོད་པའི་ཕྱིར།
མཛོད་འགྲེལ་ལས། སྔོན་རྣམ་པ་གསུམ་དང་བཞི་པ་སྤངས་པའམ། བདུན་དང་བརྒྱད་
སྤངས་པ་འབྲས་བུ་ཐོབ་པ་ནི་ཇི་སྲིད་དུ་འབྲས་བུ་ཁྱད་པར་ཅན་གྱི་ལམ་མངོན་དུ་མ་
བྱས་པ་དེ་སྲིད་དུ་རིགས་ནས་རིགས་སུ་སྐྱེ་བའམ་བར་ཆད་གཅིག་པ་མ་ཡིན་ནོ། །ཞེས་
གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ། ཕྱིར་འོང་ཞུགས་པ་ཡིན་པའི་ཕྱིར།
རྩ་བར་འདོད་ན། དེ་ཆོས་ཅན། དེ་མ་ཡིན་པར་ཐལ། བསམ་གཏན་དང་པོའི་ཉེར་
བསྡོགས་མི་ལྕོགས་མེད་ཡིན་པའི་ཕྱིར། བར་ཆད་མེད་ལམ་དུ་གྱུར་པའི་བསམ་གཏན་
དང་པོའི་ཉེར་བསྡོགས་ཡིན་པའི་ཕྱིར། །
ཁ་ཅིག །བསམ་གཏན་དང་པོའི་ཉེར་བསྡོགས་མོས་པ་ཡིད་བྱེད་ཐོབ་པ་དང་།
ལྷག་མཐོང་ཐོབ་པ། སྒོམ་བྱུང་གི་བློ་ཐོབ་པ་རྣམས་དུས་མཉམ་ཟེར་ན། བསམ་གཏན་
དང་པོའི་ཉེར་བསྡོགས་མོས་པ་ཡིད་བྱེད་མ་ཐོབ་པར། ལྷག་མཐོང་ཐོབ་པ་མེད་པར་
ཐལ། དམ་བཅའ་འཐད་པའི་ཕྱིར། འདོད་ན། དེ་ཡོད་པར་ཐལ། དེ་མ་ཐོབ་པར་
བསམ་གཏན་དང་པོའི་ཉེར་བསྡོགས་མི་ལྕོགས་མེད་ཐོབ་པ་ཡོད་པའི་ཕྱིར། དེ་ཡིན་ན།
དེའི་ཉེར་བསྡོགས་ཡིད་བྱེད་དྲུག་པོ་གང་རུང་མ་ཡིན་དགོས་པའི་ཕྱིར། གཞན་ཡང་
དམ་བཅའ་དེ་མི་འཐད་པར་ཐལ། བསམ་གཏན་དང་པོའི་ཉེར་བསྡོགས་ཀྱི་ཐོག་མའི་
ཞི་གནས་ལ་གནས་པའི་གང་ཟག་དེས་སྒོམ་བྱུང་གི་བློ་ཐོབ་པའི་ཕྱིར། དེས་མཉམ་
- 262 -



བསམ་གཟུགས་ཀྱི་མཐའ་དཔྱོད། །
གཞག་གི་སས་བསྡུས་ཀྱི་དགེ་བ་ཐོབ་པའི་ཕྱིར། ཁྱབ་སྟེ། མཛོད་ལས། མཉམ་པར་
བཞག་པའི་དགེ་བ་ནི། །སྒོམ་པའོ་ཞེས་གསུངས་པའི་ཕྱིར། །
ཁོ་ན་རེ། མཉམ་གཞག་གི་སས་བསྡུས་ཀྱི་དགེ་བ་ཡིན་ན། སྒོམ་བྱུང་གི་བློ་ཡིན་
དགོས་པར་ཐལ། མཉམ་པར་བཞག་པའི་དགེ་བ་ནི། །སྒོམ་པའོ་ཞེས་གསུངས་པའི་
ཕྱིར་ན་མ་ཁྱབ། ཁོ་ན་རེ། དམ་བཅའ་དེ་འཐད་པར་ཐལ། རྣམ་བཤད་ལས། ལྷག་
མཐོང་ཐོག་མར་ཐོབ་པ་ནི་མོས་པ་ལས་བྱུང་བའི་ཡིད་བྱེད་དེ་སྒོམ་བྱུང་ངོ༌། །ཞེས་
(༡༡ན)གསུངས་པའི་ཕྱིར་ན་མ་ཁྱབ་སྟེ། དེའི་དོན་བསམ་གཏན་དང་པོའི་ཉེར་བསྡོགས་
མཚན་ཉིད་སོ་སོར་རིག་པ་ཡིད་བྱེད་ལ་གནས་པའི་གང་ཟག་དེས་བསམ་གཏན་དང་
པོའི་ཉེར་བསྡོགས་མོས་པ་ཡིད་བྱེད་ཐོབ་པ། ལྷག་མཐོང་ཐོབ་པ། འདོད་པ་ལ་རགས་
པ་དང་། བསམ་གཏན་དང་པོ་ལ་ཞི་བའི་མཚན་ཉིད་དུ་སོ་སོར་དཔྱོད་པར་བྱེད་པའི་
སྒོམ་བྱུང་གི་མྱོང་བ་ཐོབ་པ་རྣམས་དུས་མཉམ་པ་དེའི་དོན་ཡིན་པའི་ཕྱིར། །
ཁ་ཅིག །རང་གི་དམིགས་པ་ལ་འབད་མེད་ལྷུན་གྲུབ་ཏུ་འཇུག་ནུས་པའི་ཏིང་ངེ་
འཛིན་དེ་ཞི་གནས་ཀྱི་མཚན་ཉིད་ཟེར་ན། འདོད་སེམས་རྩེ་གཅིག་པའི་ཏིང་ངེ་འཛིན་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཆོས་ཅན་དེའི་ཕྱིར། འདོད་ན།
ཤིན་སྦྱངས་ཀྱི་བདེ་བས་ཟིན་པར་ཐལ་ལོ། །འདོད་མི་ནུས་ཏེ། ཆོས་ཅན་དེའི་ཕྱིར། །
ཁོ་ན་རེ། དེ་ཤིན་སྦྱངས་ཀྱི་བདེ་བས་ཟིན་པར་ཐལ། དེ་དང་མཚུངས་ལྡན་གྱི་
ཤིན་སྦྱངས་ཀྱི་བདེ་བ་ཡོད་པའི་ཕྱིར་ཏེ། དགེ་སེམས་ཡིན་ན་རང་གི་འཁོར་དུ་གྱུར་པའི་
ཤིན་སྦྱངས་ཀྱི་བདེ་བ་ཡོད་དགོས་པའི་ཕྱིར། མཛོད་ལས། དད་དང་བག་ཡོད་ཤིན་ཏུ་
སྦྱངས། །བཏང་སྙོམས་ངོ་ཚ་ཤེས་ཁྲེལ་ཡོད། །རྩ་བ་རྣམ་གཉིས་མི་འཚེ་དང་། །བརྩོན་
འགྲུས་རྟག་ཏུ་དགེ་ལས་བྱུང་། །ཞེས་གསུངས་པའི་ཕྱིར་ན་མ་ཁྱབ་སྟེ། དབང་ཤེས་
ཡིན་ན་རྟོག་བཅས་དཔྱོད་བཅས་ཡིན་དགོས་པར་ཐལ། མཛོད་ལས། རྟོག་དང་དཔྱོད་
- 263 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དང་བཅས་པ་ནི། །རྣམ་པར་ཤེས་པའི་ཁམས་ལྔ་ཡིན། །ཞེས་གསུངས་པའི་ཕྱིར། །
ཁ་ཅིག །ལུས་སེམས་ཤིན་སྦྱངས་ཀྱི་བདེ་བས་ཟིན་པའི་སྒོ་ནས། རང་གི་
དམིགས་པ་ལ་འབད་མེད་ལྷུན་གྲུབ་ཏུ་འཇུག་པའི་ཏིང་ངེ་འཛིན་ཞི་གནས་ཀྱི་མཚན་
ཉིད་ཟེར་ན། གཟུགས་མེད་ཁམས་པའི་གང་ཟག་གི་རྒྱུད་ཀྱི་ཞི་གནས་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ན་ལུས་སེམས་ཤིན་སྦྱངས་ཡོད་
པར་ཐལ་ལོ། །འདོད་ན། དེ་ན་རེག་བྱ་ཡོད་པར་ཐལ་ལོ། །ཁྱབ་སྟེ། ལུས་ཤིན་སྦྱངས་
ཡིན་ན་རེག་བྱ་ཡིན་དགོས་པའི་ཕྱིར། དབུས་མཐའི་འགྲེལ་པ་ལས། ལུས་ཀྱི་རེག་བྱའི་
ཁྱད་པར་དགའ་བས་ཟིན་ན་ལུས་ཤིན་ཏུ་སྦྱངས་པར་རིག་པར་(༡༡བ)བྱ་སྟེ། ཞེས་
གསུངས་པའི་ཕྱིར། རྩ་བར་འདོད་ན། དེ་ན་གཟུགས་ཡོད་པར་ཐལ་ལོ། །
ཁ་ཅིག །ཤིན་སྦྱངས་གྱིས་ཟིན་པའི་སྒོ་ནས་རང་གི་དམིགས་པ་ལ་འབད་མེད་
ལྷུན་གྲུབ་ཏུ་འཇུག་པའི་བློ། ཞི་གནས་ཀྱི་མཚན་ཉིད། ཟེར་ན། ཞི་གནས་དང་མཚུངས་
ལྡན་གྱི་གཙོ་བོའི་སེམས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་
ན། ཏིང་ངེ་འཛིན་དུ་ཐལ། ཁྱབ་སྟེ། མདོ་སྡེ་དཀོན་མཆོག་སྤྲིན་ལས་ཞི་གནས་ནི་
སེམས་རྩེ་གཅིག་པའོ། །ལྷག་མཐོང་ནི་ཡང་དག་པར་སོ་སོར་རྟོགས་པའོ། །ཞེས་དང༌།
ལམ་རིམ་ལས། ཡང་དག་པའི་ཏིང་ངེ་འཛིན་ལ་བརྟེན་ནས་སེམས་འཇོག་པ་ཞི་གནས་
དང༌། ཆོས་རབ་ཏུ་རྣམ་པར་འབྱེད་པའི་ཤེས་རབ་ལ་ལྷག་མཐོང་དུ་གསུངས་ཏེ། ཞེས་
གསུངས་པའི་ཕྱིར། །
ཁ་ཅིག །ཞི་གནས་ཀྱི་ངང་ནས་རང་གི་དམིགས་པ་ལ་སོ་སོར་དཔྱོད་པར་བྱེད་
པའི་ཤེས་རབ་ལྷག་མཐོང་གི་མཚན་ཉིད་ཟེར་ན། བསམ་གཏན་དང་པོའི་ཉེར་བསྡོགས་
མཚན་ཉིད་སོ་སོར་རིག་པ་ཡིད་བྱེད་དུ་གྱུར་པའི་ཤེས་རབ་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར་ཏེ། ཆོས་ཅན་དེའི་ཕྱིར། །འདོད་ན། རང་གི་དམིགས་པ་ལ་
- 264 -



བསམ་གཟུགས་ཀྱི་མཐའ་དཔྱོད། །
དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱིས་ཟིན་པའི་སྒོ་ནས་རང་ཡུལ་ལ་སོ་སོར་
དཔྱོད་པར་བྱེད་པའི་ཤེས་རབ་ཏུ་ཐལ་ལོ། །འདོད་མི་ནུས་ཏེ། ཆོས་ཅན་དེའི་ཕྱིར། །
ཁ་ཅིག །དཔྱད་སྟོབས་ཀྱིས་དྲངས་པའི་ལུས་སེམས་ཤིན་སྦྱངས་ཀྱི་བདེ་བས་ཟིན་
པའི་སྒོ་ནས་རང་གི་དམིགས་པ་ལ་སོ་སོར་དཔྱོད་པར་བྱེད་པའི་ཤེས་རབ་དེ། ལྷག་
མཐོང་གི་མཚན་ཉིད། ཟེར་ན། གཟུགས་མེད་ཁམས་པའི་གང་ཟག་གི་རྒྱུད་ཀྱི་ལྷག་
མཐོང་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། སྔར་བཞིན་
འགོག །ཁ་ཅིག །དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱིས་ཟིན་པའི་སྒོ་ནས་
རང་ཡུལ་ལ་སོ་སོར་དཔྱོད་པར་བྱེད་པའི་བློ། ལྷག་མཐོང་གི་མཚན་ཉིད། ཟེར་ན། དེ་
དང་མཚུངས་ལྡན་གྱི་གཙོ་བོ་སེམས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། འདོད་ན། ཤེས་རབ་ཏུ་ཐལ་ལོ། །
ཁ་ཅིག །བསམ་གཏན་དང་པོའི་ཉེར་བསྡོགས་ཡིད་བྱེད་དྲུག་པོ་དེ་ལམ་བཞིར་
འདུ་སྟེ། བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པ་ཡིད་བྱེད་
དང་མོས་པ་(༡༢ན)ཡིད་བྱེད་གཉིས་སྦྱོར་ལམ་དང་། རབ་ཏུ་དབེན་པ་ཡིད་བྱེད་དང་།
སྦྱོར་བ་མཐའི་ཡིད་བྱེད་གཉིས་བར་ཆད་མེད་ལམ་དང༌། དཔྱོད་པ་ཡིད་བྱེད་ཁྱད་པར་
གྱི་ལམ་དང་། དགའ་བ་སྡུད་པ་ཡིད་བྱེད་ལམ་བཞི་ཆར་གྱིས་བསྡུས་པའི་ཕྱིར། ཟེར་
ན། བསམ་གཏན་དང་པོའི་ཉེར་བསྡོགས་རབ་དུ་དབེན་པ་ཡིད་བྱེད་ཆོས་ཅན། ཁྱོད་
རྒྱུད་ལྡན་གྱི་ཕྱི་རོལ་པ་མེད་པར་ཐལ། ཁྱོད་བར་ཆད་མེད་ལམ་ཡིན་པའི་ཕྱིར། །
ཁ་ཅིག །བསམ་གཏན་དང་པོའི་ཉེར་བསྡོགས་དང་ཚོར་བ་བདེ་བའི་གཞི་མཐུན་
ཡོད་ཟེར་ན། དེ་མེད་པར་ཐལ། ཉེར་བསྡོགས་ཀྱི་ཚོར་བ་ཡིན་ན། ཚོར་བ་བཏང་
སྙོམས་པ་ཡིན་དགོས་པའི་ཕྱིར། མཛོད་ལས། དག་པ་བདེ་མིན་སྡུག་བསྔལ་མིན། །
ཞེས་གསུངས་པའི་ཕྱིར། ཁོ་ན་རེ། གསེར་ཕྲེང་ལས། ལུང་དེ་དྲངས་ནས་འདི་ལ་ཉེར་
- 265 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
བསྔོགས་ཀྱི་ཚོར་བ་བཏང་སྙོམས་སུ་བཤད་པ་ནི། འདིར་མི་གཟུང་ངོ༌། །ཞེས་གསུངས་
པ་མི་འཐད་པར་ཐལ། ཉེར་བསྡོགས་ཀྱི་ཚོར་བ་ཡིན་ན། ཚོར་བ་བཏང་སྙོམས་པ་ཡིན་
དགོས་པའི་ཕྱིར་ན་མ་ཁྱབ། ཁ་ཅིག །བསམ་གཏན་དང་པོའི་ཉེར་བསྡོགས་དང་ཚོར་
བ་བདེ་བའི་གཞི་མཐུན་ཡོད་པར་ཐལ། བསམ་གཏན་དང་པོའི་ཉེར་བསྡོགས་དགའ་
བ་བསྡད་པ་ཡིད་བྱེད་དུ་གྱུར་པའི་ཚོར་བ་བདེ་བ་ཡོད་པའི་ ཕྱིར། དེ་ལ་དགའ་བ་
བསྡད་པ་ཞེས་བརྗོད་པའི་རྒྱུ་མཚན་ཡོད་པའི་ཕྱིར། ཟེར་ན། འོ་ན། བསམ་གཏན་བཞི་
པའི་ཉེར་བསྡོགས་དགའ་བ་སྡད་པའི་ཡིད་བྱེད་དུ་གྱུར་བའི་ཚོར་བ་བདེ་བ་ཡོད་པར་
ཐལ། དེ་ལ་དེ་ལྟར་བརྗོད་པ་ལ་རྒྱུ་མཚན་ཡོད་པའི་ཕྱིར། ཁྱབ་པ་ཁས། འདོད་མི་
ནུས་སོ། །
གཞན་ཡང་། ལམ་རིམ་ཆེན་མོ་ལས། ཚོར་བ་སིམ་པའི་རྣམ་པ་ཅན་གྱི་དགའ་བ་
དེ་ནི་སྐབས་འདིར་བསྒྲུབ་པར་བྱ་བའི་ཏིང་ངེ་འཛིན་གྱི་འབྲས་བུ་ལ་འབྱུང་ཡང་། བསམ་
གཏན་དང་པོའི་ཉེར་བསྡོགས་ཀྱིས་བསྡུས་པའི་ཏིང་ངེ་འཛིན་དང་མཚུངས་ལྡན་དང་མི་
འབྱུང་ཞིང་། ཞེས་གསུངས་པ་མི་འཐད་པར་ཐལ། དམ་བཅའ་འཐད་པའི་ཕྱིར། ཁ་
ཅིག །བསམ་གཏན་དང་པོའི་ཉེར་བསྡོགས་ཡིན་ན་དེའི་སྙོམས་འཇུག་མ་ཡིན་དགོས་
ཏེ། རྣམ་བཤད་སྙིང་པོ་རྒྱན་ལས། བསམ་གཏན་དང་གཟུགས་མེད་(༡༢བ)བཤད་པ་
ལ། རྒྱུ། ངོ་བོ། འབྲས་བུ། ཞེས་གསུངས་པའི་ཕྱིར། ཞེས་ཟེར་ན། རྒྱུན་ཞུགས་ཞུགས་
པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། བསམ་གཏན་དང་
པོའི་སྙོམས་འཇུག་མ་ཡིན་པར་ཐལ། དེའི་ཉེར་བསྡོགས་ཡིན་པའི་ཕྱིར། ཆོས་ཅན་
དེའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་དེ་ཡིན་པར་ཐལ། ཁྱོད་སྙོམས་འཇུག་
གང་ཞིག །ཁྱོད་སྙོམས་འཇུག་ཡིན་ན་ཁྱོད་དེའི་དེ་ཡིན་དགོས་པའི་ཕྱིར། དང་པོ་དེར་
ཐལ། ཁྱོད་སྙོམས་འཇུག་ཟག་མེད་ཡིན་པའི་ཕྱིར་ཏེ། ཁྱོད་ཉན་ཐོས་ཀྱི་བར་ཆད་མེད་
- 266 -



བར
བསམ་གཟུགས་ཀྱི་མཐའ་དཔྱོད།
ལམ་ཡིན་པའི་ཕྱིར། ་་་་་
རང་ལུགས་ལ་བསམ་གཏན་གཟུགས་མེད་
ཀྱི་དངོས་གཞིའི་སྙོམས་འཇུག་
བ་
བ ཤད་པ།
༈ རང་ལུགས་བཞག་པ་ནི། བསམ་གཏན་གཟུགས་མེད་ཀྱི་དངོས་གཞིའི་སྙོམས་
འཇུག་བཤད་པ་ལ། རྒྱུ། ངོ་བོ། འབྲས་བུ་གསུམ་ལས། དང་པོ་ལ། གང་ལ་སྐྱེ་བ་
ལུས་རྟེན་བཤད་པ་དང་། གང་ལ་བརྟེན་ནས་སྐྱེས་པའི་སེམས་རྟེན་བཤད་པའོ། །དང་
པོ་ལ་འགྲོ་བ་རིགས་དྲུག་གི་དབང་དུ་བྱས་པ་དང༌། ས་གོང་འོག་གི་རྟེན་གྱི་དབང་དུ་
བྱས་པ་དང་། སྐྱེ་འཕགས་ཀྱི་རྟེན་གྱི་དབང་དུ་བྱས་པ་གསུམ། །
དང་པོ་ནི། ངན་སོང་གསུམ་དང་། སྒྲ་མི་སྙན་པའི་རྟེན་ལ་བསམ་གཏན་གཟུགས་
མེད་ཀྱི་དངོས་གཞིའི་སྙོམས་འཇུག་གསར་དུ་སྐྱེ་བ་མེད་དེ། དེ་རྣམས་བསམ་གཏན་
གཟུགས་མེད་ཀྱི་དངོས་གཞིའི་སྙོམས་འཇུག་གསར་དུ་སྐྱེ་བའི་བགེགས་སུ་གྱུར་པའི་
རྣམ་སྨིན་གྱི་སྒྲིབ་པ་ཤས་ཆེན་པོ་དང་ལྡན་པའི་ཕྱིར། ལྷ་མ་ཡིན་དང་ཟ་མ་མ་ནིང་གི་
རྟེན་ལ་དེ་གསར་དུ་སྐྱེ་བ་མེད་དེ། དེ་རྣམས་དེར་གྱུར་པའི་ཕྲག་དོག་གི་སྒྲིབ་པ་ཤས་
ཆེན་པོ་དང་ལྡན་པའི་ཕྱིར། དེས་ན་གླིང་གསུམ་གྱི་སྐྱེས་པ་བུད་མེད་འདོད་ལྷ་རིགས་
དྲུག་དང་བཅས་པའི་རྟེན་ལ་དེ་གསར་དུ་སྐྱེ་བ་ཡོད་དེ། དེའི་རྟེན་ལ་དེ་གསར་དུ་སྐྱེ་
བའི་མཐུན་རྐྱེན་ཚང་ཞིང་འགལ་རྐྱེན་དང་བྲལ་བ་ཡོད་པའི་ཕྱིར། །
གཉིས་པ་ནི་འདོད་པ་ལ་སོགས་པ་ས་འོག་མ་འོག་མའི་རྟེན་ལ་གོང་མ་གོང་
མའི་སྙོམས་འཇུག་གསར་དུ་སྐྱེ་བ་ཡོད་དེ། འདོད་པའི་རྟེན་ལ་བསམ་གཏན་དང་པོའི་
དངོས་གཞིའི་སྙོམས་འཇུག་གསར་དུ་སྐྱེ་བ་ཡོད་པ་ནས་ཅི་ཡང་མེད་ཀྱི་རྟེན་ལ་སྲིད་
རྩེའི་དེ་གསར་དུ་སྐྱེ་བ་ཡོད་པའི་ཕྱིར། རང་སའི་རྟེན་ལ་རང་སའི་སྙོམས་འཇུག་གསར་
- 267 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དུ་སྐྱེ་བ་མེད་དེ། བསམ་གཏན་དང་པོའི་(༡༣ན)རྟེན་ལ་བསམ་གཏན་དང་པོའི་སྙོམས་
འཇུག་གསར་དུ་སྐྱེ་བ་མེད་པ་ནས། སྲིད་རྩེའི་རྟེན་ལ་དེའི་སྙོམས་འཇུག་གསར་དུ་སྐྱེ་
བ་མེད་ པའི་ ཕྱིར། དེའི་རྟེན་ལ་དེའི་ཉེར་བསྡོགས་ སྒོམ་པ་མེད་པའི་ཕྱིར། བསམ་
གཏན་གཉིས་པའི་རྟེན་ལ་བསམ་གཏན་དང་པོའི་སྙོམས་འཇུག་མངོན་དུ་བྱས་པ་ཡོད་
དེ། བསམ་གཟུགས་བརྒྱད་ཐོབ་པའི་བསམ་གཏན་གཉིས་པ་བ་ཡོད་པའི་ཕྱིར། གསུམ་
པ་ལ་བསམ་གཏན་དང་པོའི་དངོས་གཞི་ཐོབ་པའི་སོ་སྐྱེ་ཡོད་དེ། བསམ་གཟུགས་བརྒྱད་
ཀ་ཐོབ་པའི་སོ་སྐྱེ་ཡོད་པའི་ཕྱིར་ཏེ། སྲིད་རྩེར་སྐྱེ་བ་ལེན་མ་མྱོང་བའི་སེམས་ཅན་མེད་
པའི་ཕྱིར། བསམ་གཏན་དང་པོའི་དངོས་གཞི་མ་ཐོབ་པའི་འཕགས་པ་ཡོད་དེ། རྒྱུན་
ཞུགས་ཞུགས་འབྲས། ཕྱིར་འོང་ཞུགས་འབྲས། འདོད་ཉོན་དགུ་པའི་དངོས་གཉེན་
བར་ཆད་མེད་ལམ་ལ་བརྟེན་ནས་ཕྱིར་མི་འོང་གི་འབྲས་བུ་ཐོབ་མ་ཐག་པའི་ཕྱིར་མི་
འོང་འབྲས་གནས། དགྲ་བཅོམ་ཐོབ་མ་ཐག་པའི་སྤང་བྱ་ཅིག་ཅར་བའི་དགྲ་བཅོམ་
འབྲས་གནས་གང་རུང་ཡིན་ན། བསམ་གཏན་དང་པོའི་དངོས་གཞིའི་སྙོམས་འཇུག་
ཐོབ་དགོས་པའི་ཕྱིར། བསམ་གཏན་དང་པོའི་དངོས་གཞི་ཐོབ་ཀྱང་། བསམ་གཏན་
གཉིས་པའི་དེ་མ་ཐོབ་པའི་འཕགས་པ་ཡོད་དེ། ཞི་རགས་ཀྱི་རྣམ་པ་ཅན་གྱི་འཇིག་
རྟེན་པའི་ལམ་ལ་བརྟེན་ནས་ཕྱིར་མི་འོང་གི་འབྲས་བུ་ཐོབ་མ་ཐག་པའི་གང་ཟག་དེས་
བསམ་གཏན་དང་པོའི་དེ་ཐོབ་ཀྱང་། བསམ་གཏན་གཉིས་པའི་དེ་མ་ཐོབ་པའི་ཕྱིར།
བྱང་སེམས་ཡིན་ན་བསམ་གཏན་གྱི་ཉེར་བསྡོགས་ཐོབ་པས་ཁྱབ་སྟེ། དེ་ཡིན་ན་ཞི་
ལྷག་ཟུང་འབྲེལ་ཐོབ་པས་ཁྱབ་པའི་ཕྱིར། ཚོགས་ལམ་ཆེན་པོ་ཡན་ཆད་ལ་གནས་པའི་
སེམས་དཔའ་ཡིན་ན་བསམ་གཏན་གྱི་དངོས་གཞིའི་སྙོམས་འཇུག་ཐོབ་པས་ཁྱབ་སྟེ།
དེ་ཡིན་ན་ཆོས་རྒྱུན་གྱི་ཏིང་ངེ་འཛིན་ཐོབ་པས་ཁྱབ་པའི་ཕྱིར། །
- 268 -



བསམ་གཟུགས་ཀྱི་མཐའ་དཔྱོད།
ཉེར་བསྡོགས་རྣམ་གཞག་སྤྱིར་བསྟན་པ།
གཉིས་པ་ལ་ཉེར་བསྡོགས་ཀྱི་རྣམ་གཞག་སྤྱིར་བསྟན་པ། བསམ་གཏན་དང་པོའི་
ཉེར་བསྡོགས་བྱེ་བྲག་ཏུ་བཤད་པ། ཉེར་བསྡོགས་ལྷག་མ་རྣམས་ཀྱང་དེ་དང་མཚུངས་
པར་བསྟན་པ་གསུམ། དང་པོ་ནི་སྤྱིར་ཉེར་བསྡོགས་ལ་བརྒྱད་ཡོད་དེ། བསམ་གཏན་
དང་པོའི་(༡༣བ)ཉེར་བསྡོགས་ནས། སྲིད་རྩེའི་ཉེར་བསྡོགས་ཀྱི་བར་བརྒྱད་ཡོད་པའི་
ཕྱིར། ཉེར་བསྡོགས་ཀྱི་ཚོར་བ་ཡིན་ན་ཚོར་བ་བཏང་སྙོམས་ཡིན་པས་ཁྱབ་ཅིང་། ཉེར་
བསྡོགས་ཕལ་ཆེར་དག་པ་བ་དང་བསམ་གཏན་དང་པོའི་ཉེར་བསྡོགས་ལ་དག་པ་བ་
དང་ཟག་མེད་གཉིས་ཡོད་དེ། བསམ་གཏན་དང་པོའི་ཉེར་བསྡོགས་ལ་བརྟེན་ནས་རང་
གི་ངོ་སྐལ་གྱི་སྤང་བྱའི་ས་བོན་སྤོང་བ་ཡོད་པའི་ཕྱིར། །
སྡེ་པ་ཁ་ཅིག །དེ་ལ་དག་པ་བ། ཟག་མེད། ཉོན་མོངས་ཅན་གསུམ་དུ་ཡོད་ཟེར།
དེ་སྐད་དུ་ཡང་མཛོད་ལས། དེ་དག་ལ་ནི་ཉེར་བསྡོགས་བརྒྱད། །དག་པ་བདེ་མིན་སྡུག་
བསྔལ་མིན། །དང་པོ་འཕགས་པའང་ཞེས་བཤད་པའི་ཕྱིར།
རང་ལུགས་ནི་ཉེར་བསྡོགས་ཉོན་མོངས་ཅན་མེད་དེ། ཉེར་བསྡོགས་རྣམས་རང་
གི་འོག་ས་ལས་འདོད་ཆགས་དང་བྲལ་བྱེད་ཡིན་ཅིང་། ཉེར་བསྡོགས་ཉོན་མོངས་
ཅན་གྱིས་དེ་དང་བྲལ་བར་བྱེད་མི་ནུས་པའི་ཕྱིར། ཉེར་བསྡོགས་ཀྱི་སས་བསྡུས་ཤིང་
རང་གི་ཐོབ་བྱར་གྱུར་པའི་བསམ་གཏན་གྱི་དངོས་གཞིའི་སྙོམས་འཇུག་འཐོབ་བྱེད་
ཀྱི་ཐབས་སུ་གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ་དེ། བསམ་
གཏན་གྱི་ཉེར་བསྡོགས་ཀྱི་མཚན་ཉིད། དབྱེ་ན་བཞི། ཉེར་བསྡོགས་ཀྱི་སས་བསྡུས་
ཤིང་རང་གི་ཐོབ་བྱར་གྱུར་པའི་གཟུགས་མེད་ཀྱི་དངོས་གཞིའི་སྙོམས་འཇུག་འཐོབ་བྱེད་
ཀྱི་ཐབས་སུ་གྱུར་པའི་གཟུགས་མེད་ཀྱི་སས་བསྡུས་ཀྱི་དགེ་བའི་རིག་པ་དེ། གཟུགས་
- 269 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
མེད་ཀྱི་ཉེར་བསྡོགས་ཀྱི་མཚན་ཉིད། དབྱེ་ན་བཞི།
བསམ་གཏན་དང་པོའི་ཉེར་བསྡོགས་
བྱེ་བྲག་ཏུ་བཤད་པ།།
གཉིས་པ་བསམ་གཏན་དང་པོའི་ཉེར་བསྡོགས་བྱེ་བྲག་ཏུ་བཤད་པ་ལ། མཚན་
ཉིད། དབྱེ་བ། སོ་སོའི་རང་བཞིན། ཡིད་བྱེད་དྲུག་འཇིག་རྟེན་པའི་ལམ་བཞིར་བསྡུ་
ཚུལ་ལོ། ། ན་
དང་པོ་ནི། ཉེར་བསྡོགས་ཀྱི་སས་བསྡུས་ཤིང་། རང་གི་ཐོབ་བྱར་གྱུར་པའི་
བསམ་གཏན་དང་པོའི་དངོས་གཞིའི་སྙོམས་འཇུག་འཐོབ་བྱེད་ཀྱི་ཐབས་སུ་གྱུར་པའི་
བསམ་གཏན་དང་པོའི་སས་བསྡུས་ཀྱི་དགེ་བའི་རིག་པ་དེ། དེའི་མཚན་ཉིད། དབྱེ་ན། །
བསམ་གཏན་དང་པོའི་ཉེར་བསྡོགས་ཡིད་ལ་བྱེད་པ་ལས་དང་པོ་བ་དང༌། ཉོན་མོངས་
རྣམ་སྦྱོང་གི་བསམ་གཏན་དང་པོའི་ཉེར་བསྡོགས་གཉིས་ཡོད་དེ། ཉན་ས་ལས། དེ་ལ་
ཡིད་ལ་བྱེད་པ་ལས་དང་པོ་བས་ནི། རྩེ་གཅིག་(༡༤ན)ཏུ་བྱ་བ་ཉིད་ལ་ཇི་སྲིད་དུ་ཡིད་
ལ་བྱེད་པ་མ་ཐོབ་ཅིང་། སེམས་རྩེ་གཅིག་པ་ཉིད་ལ་མ་རེག་གི་བར་དུ་ལས་དང་པོ་བ་
ཡིན་ནོ། །དེ་ལ་ཉོན་མོངས་རྣམ་པར་སྦྱོང་བའི་ལས་དང་པོ་བ་ནི་ཡིད་ལ་བྱེད་པ་ཐོབ་
པ་ཉོན་མོངས་པ་རྣམས་ལས་སེམས་སྦྱོང་བར་འདོད་པའི་མཚན་ཉིད་སོ་སོར་རིག་པའི་
ཡིད་ལ་བྱེད་པ་གང་ཡིན་པ་ལ་བརྩམས་ཤིང་ལེན་པ་ལ་གོམས་པ་གང་ཡིན་པ་སྟེ། ཞེས་
གསུངས་པའི་ཕྱིར། ཉོན་མོངས་རྣམ་སྦྱོང་གིས་བསམ་གཏན་དང་པོའི་ཉེར་བསྡོགས་
ཐོབ་པ་ལ་བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་ལས་དང་པོ་ཐོབ་པ་
སྔོན་དུ་འགྲོ་དགོས་ཏེ། ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་
དང༌། ལྷག་མཐོང་གིས་བསྡུས་པའི་བསམ་གཏན་དང་པོའི་ཉེར་བསྡོགས་དོན་གཅིག །
-270 -



བསམ་གཟུགས་ཀྱི་མཐའ་དཔྱོད། །
བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་ལས་དང་པོ་བ་དང༌། ཞི་གནས་
འབའ་ཞིག་གིས་བསྡུས་པའི་བསམ་གཏན་དང་པོའི་ཉེར་བསྡོགས་དོན་གཅིག །ལྷག་
མཐོང་གིས་བསྡུས་པའི་བསམ་གཏན་དང་པོའི་ཉེར་བསྡོགས་ཐོབ་པ་ལ། ཞི་གནས་
ཀྱིས་བསྡུས་པའི་བསམ་གཏན་དང་པོའི་ཉེར་བསྡོགས་ཐོབ་པ་སྔོན་དུ་འགྲོ་དགོས་པའི་
ཕྱིར་ཏེ། ཉེར་བསྡོགས་ཀྱིས་བསྡུས་པའི་ལྷག་མཐོང་ཐོབ་པ་ལ་ཞི་གནས་ཐོབ་པ་སྔོན་
དུ་འགྲོ་དགོས་པའི་ཕྱིར། སྤྱོད་འཇུག་ལས། ཞི་གནས་རབ་ཏུ་ལྡན་པའི་ལྷག་མཐོང་
གིས། །ཉོན་མོངས་རྣམ་པར་འཇོམས་པར་ཤེས་བྱ་སྟེ། །ཐོག་མར་ཞི་གནས་བཙལ་བྱ་
ཞེས་དང༌། དཀོན་མཆོག་བརྩེགས་པ་ལས། ཚུལ་ཁྲིམས་ལ་ནི་གནས་ནས་ཏིང་ངེ་
འཛིན་ཐོབ་སྟེ། །ཏིང་ངེ་འཛིན་ཐོབ་ནས་ཀྱང་ ཤེས་ རབ་ སྒོམ་ པར་ བྱེད། །ཅེས་ དང༌ །
སྒོམ་རིམ་བར་པ་ལས། དེ་ལྟ་བས་ན་སྒྲིབ་པ་མཐའ་དག་སྤངས་ནས་ཡོངས་སུ་དག་
པའི་ཡེ་ཤེས་འབྱུང་བར་འདོད་པས། ཞི་གནས་ལ་གནས་ནས་ཤེས་རབ་སྒོམ་པར་
བྱའོ། །ཞེས་གསུངས་པའི་ཕྱིར། །
འོ་ན། ལྷག་མཐོང་ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་ན། ཞི་གནས་
སྒྲུབ་ཚུལ་དེ་གང་ཞེ་ན་འདི་ལ་དབུས་མཐའ་ལས་གསུངས་ཚུལ་དང་། མདོ་སྡེ་རྒྱན་དང་
ཀུན་བཏུས་ལས་གསུངས་ཚུལ་གཉིས། དང་པོ་ནི་ཉེས་པ་ལྔའི་གཉེན་པོར་སྤོང་བའི་
འདུ་བྱེད་བརྒྱད་རྟེན་པའི་སྒོ་(༡༤བ)ནས་ཞི་གནས་སྒྲུབ་པ་ཡིན་ཏེ། དབུས་མཐའ་
ལས། ཉེས་པ་ལྔ་སྤོང་འདུ་བྱེད་བརྒྱད། །བརྟེན་པའི་རྒྱུ་ལས་བྱུང་བའོ། །ཞེས་གསུངས་
པའི་ཕྱིར། །
གཉིས་པ་ནི། སེམས་གནས་པའི་ཐབས་དགུ་ལ་བརྟེན་ནས་ཞི་གནས་སྒྲུབ་པར་
གསུངས་ཏེ། ཀུན་བཏུས་ལས། ཞི་གནས་གང་ཞེ་ན། འདི་ལྟ་སྟེ། ནང་ཉིད་ལ་སེམས་
འཇོག་པ་དང་། རྒྱུན་དུ་འཇོག་པ་དང༌། སླན་སྟེ་འཇོག་པ་དང༌། ཉེ་བར་འཇོག་པ་དང་།
- 271-



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
དུལ་བར་བྱེད་པ་དང༌། ཞི་བར་བྱེད་པ་དང་། རྣམ་པར་ཞི་བར་བྱེད་པ་དང་། རྩེ་གཅིག་
ཏུ་བྱེད་པ་དང༌། མཉམ་པར་འཇོག་པའོ། །ཞེས་གསུངས། ནང་ཉིད་དུ་འཇོག་པ་ནི།
དང་པོར་ལྷ་སྐུ་ལ་སོགས་པ་དམིགས་པ་གང་ཡང་རུང་བ་ལ་སེམས་གཏད་དེ་སྒོམ་པར་
བྱེད་པའི་ཏིང་ངེ་འཛིན་ལ་འཇོག །
གཉིས་པ་ནི། དམིགས་པ་འཕྲོ་མཐུད་དེ་སྒོམ་པར་བྱེད་པའི་ཏིང་ངེ་འཛིན་གཅིག་
ལ་འཇོག །
གསུམ་པ་ནི། སེམས་སྔར་གྱི་དམིགས་པ་ལས་གཡེང་བའི་ཚེ་སླར་ཡང་སེམས་
སྔར་གྱི་དམིགས་པ་ལ་གཏད་དེ་སྒོམ་པར་བྱེད་པའི་ཏིང་ངེ་འཛིན་གཅིག་ལ་འཇོག །
བཞི་པ་ནི། དམིགས་པ་གོང་འཕེལ་དུ་བཏང་སྟེ་སྒོམ་པར་བྱེད་པའི་ཏིང་ངེ་འཛིན་
གཅིག་ལ་འཇོག །་
ལྔ་པ་ནི། ཏིང་ངེ་འཛིན་སྒོམ་པའི་ཚེ་བྱིང་བ་བྱུང་ན་ཏིང་ངེ་འཛིན་གྱི་ཡོན་ཏན་
བསམ་པའི་སྒོ་ནས་ཏིང་ངེ་འཛིན་སྒོམ་པ་ལ་དགའ་བའི་སྤྲོ་བ་བསྐྱེད་དེ་སེམས་དམིགས་
པ་ལ་འཛིན་པར་བྱེད་པའི་ཏིང་ངེ་འཛིན་གཅིག་ལ་བྱེད། །
དྲུག་པ་ནི། ཏིང་ངེ་འཛིན་སྒོམ་པའི་ཚེ་རྒོད་པ་བྱུང་བ་ན་རྣམ་གཡེང་གི་ཉེས་
དམིགས་ཡིད་ལ་བསམ་པའི་སྒོ་ནས་ཏིང་ངེ་འཛིན་སྒོམ་པ་ལ་མི་དགའ་བ་ཞི་བར་བྱས་
ཏེ། སེམས་དམིགས་པ་ལ་འཛིན་པར་བྱེད་པའི་ཏིང་ངེ་འཛིན་གཅིག་ལ་བྱེད།
བདུན་པ་ནི། ཏིང་ངེ་འཛིན་སྒོམ་པའི་ཚེ་བརྣབ་སེམས་དང་ཡིད་མི་བདེ་བ་བྱུང་བ་
ན་དེ་མ་ཐག་ཞི་བར་བྱས་ཏེ་སྒོམ་པར་བྱེད་པའི་ཏིང་ངེ་འཛིན་ལ་བྱེད། །
བརྒྱད་པ་ནི། འབད་རྩོལ་དང་བཅས་པའི་སྒོ་ནས་རང་གི་དམིགས་པ་ལ་ཇི་ལྟར
འདོད་འདོད་དུ་འཇོག་པའི་ཏིང་ངེ་འཛིན་ལ་བྱེད།
དགུ་པ་ནི། འབད་མེད་ལྷུན་གྲུབ་ཏུ་རང་གི་དམིགས་པ་ལ་ཇི་ལྟར་འདོད་འདོད་
272 -



བསམ་གཟུགས་ཀྱི་མཐའ་དཔྱོད།།
དུ་འཇོག་པའི་ཏིང་ངེ་འཛིན་ལ་བྱེད། འདི་ལ་འདོད་སེམས་རྩེ་གཅིག་པའི་ཏིང་ངེ་འཛིན་
ཞེས་ཀྱང་བྱ། འབད་མེད་ལྷུན་(༡༥ན)གྲུབ་ཏུ་རང་གི་དམིགས་པ་ལ་ཇི་ལྟར་འདོད་
འདོད་དུ་མཉམ་པར་བཞག་པའི་ངང་ནས་ཤིན་སྦྱངས་ཀྱིས་ཟིན་པའི་བདེ་བ་ཐོབ་པ་ཞི་
གནས་ཐོབ་པ་དང༌། བསམ་གཏན་དང་པོའི་ཉེར་བསྡོགས་ཐོབ་པ་དང་། སྒོམ་བྱུང་གི་
བློ་ཐོབ་པ་དང་། གོང་སའི་ཤེས་པ་ཐོབ་པ་རྣམས་དུས་མཉམ་ཞེས་བྱ་སྟེ། མདོ་སྡེ་རྒྱན་
ལས། དམིགས་པ་ལ་ནི་སེམས་གཏད་ནས། །དེ་རྒྱུན་རྣམ་པར་གཡེང་མི་བྱ། །རྣམ་
གཡེང་མྱུར་དུ་རྟོགས་བྱས་ནས། །དེ་ལ་སླར་ནི་བསླན་པར་བྱ། །བློ་ལྡན་གོང་ནས་གོང་
དུ་ཡང་། །སེམས་ནི་ནང་དུ་བསྡུ་བར་བྱ། །དེ་ནས་ཡོན་ཏན་མཐོང་བའི་ཕྱིར། །ཏིང་ངེ་
འཛིན་ལ་སེམས་འདུལ་ལོ། །རྣམ་གཡེངས་ཉེས་པ་མཐོང་བའི་ཕྱིར། །དེ་ལ་མི་དགའ་
ཞི་བར་བྱ། །ཆགས་སེམས་ཡིད་མི་བདེ་ལ་སོགས། །ལངས་པ་དེ་བཞིན་ཞི་བར་
བྱ། །དེ་ནས་སྡོམ་བརྩོན་ཅན་གྱིས་ནི། །སེམས་ལ་མངོན་པར་འདུ་བྱེད་བཅས། །རང་
གི་ངང་གིས་འབྱུང་བ་ཐོབ། །དེ་གོམས་པ་ལས་འདུ་མི་བྱེད། །དེ་ནས་དེ་ཡི་ལུས་དང་
སེམས། །ཤིན་ཏུ་སྦྱངས་པ་ཆེ་ཐོབ་ནས། །ཡིད་ལ་བྱེད་དང་བཅོས་ཅེས་བྱ། །དེ་ཡི་དེ་
ནི་སྤེལ་བྱས་ནས། །འཕེལ་བ་རིང་དུ་འགྲོ་བ་ཡི། །དངོས་གཞིའི་གནས་པ་དེས་ཐོབ་
བོ། །ཞེས་གསུངས་པའི་ཕྱིར། །
དེ་ཡང་། དམིགས་པ་ལ་ནི་སེམས་གཏད་ནས། །ཞེས་པས། ནང་ཉིད་དུ་འཇོག་
པ་དེ་བསྟན། དེ་རྒྱུན་རྣམ་པར་གཡེང་མི་བྱ། །ཞེས་པས། རྒྱུན་དུ་འཇོག་པ་དེ་བསྟན།
རྣམ་གཡེང་མྱུར་དུ་རྟོགས་བྱས་ནས། །དེ་ལ་སླར་ནི་བསླན་པར་བྱ། །ཞེས་པས། བསླན་
ཏེ་འཇོག་པ་དེ་བསྟན། བློ་ལྡན་གོང་ན་གོང་དུ་ཡང་། །སེམས་ནི་ནང་དུ་བསྡུ་བར་
བྱ། །ཞེས་པས་ཉེ་བར་འཇོག་པ་དེ་བསྟན། དེ་ནས་ཡོན་ཏན་མཐོང་བའི་ཕྱིར། །ཏིང་ངེ་
འཛིན་ལ་སེམས་འདུལ་ལོ། །ཞེས་པས། དུལ་བར་བྱེད་པ་དེ་བསྟན། རྣམ་གཡེང་ཉེས་
-273 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༽
པ་མཐོང་བའི་ཕྱིར། །དེ་ལ་མི་དགའ་ཞི་བར་བྱ། །ཞེས་པས། ཞི་བར་བྱེད་པ་དེ་བསྟན།
ཆགས་སེམས་ཡིད་མི་བདེ་ལ་སོགས། །ཞེས་སོགས་རྐང་པ་གཉིས་ཀྱིས་ནི། །རྣམ་པར་
ཞི་བར་བྱེད་པ་དེ་བསྟན། དེ་ནས་སྡོམ་བརྩོན་ཅན་གྱིས་ནི། །ཞེས་སོགས་རྐང་པ་
གསུམ་གྱིས་ནི། རྩེ་གཅིག་ཏུ་འཇོག་པ་དེ་བསྟན། དེ་གོམས་པ་ལས་འདུ་མི་བྱེད། །
ཅེས་པས། མཉམ་པར་འཇོག་པ་(༡༥བ)དེ་བསྟན། དེ་ནས་དེ་ཡི་ལུས་དང་སེམས། །
ཞེས་སོགས་རྐང་པ་གསུམ་གྱིས། ཞི་གནས་དང་བསམ་གཏན་དང་པོའི་ཉེར་བསྡོགས་
ཐོབ་པའི་མཚམས་དེ་བསྟན། དེ་ཡི་དེ་ནི་སྤེལ་བྱས་ནས། །ཞེས་སོགས་རྐང་པ་གཉིས་
ཀྱིས། བསམ་གཏན་དང་པོའི་ཉེར་བསྡོགས་ལྷག་མ་རྣམས་བསྟན་ཅིང་། དངོས་གཞིའི་
གནས་པ་དེས་ཐོབ་བོ། །ཞེས་པས། བསམ་གཏན་དང་པོའི་དངོས་གཞིའི་སྙོམས་
འཇུག་བསྟན་པ་ཡིན་ནོ། ། །
ཁོ་ན་རེ། ལྷག་མཐོང་ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་ན། ཀུན་
བཏུས་ལས། ལ་ལས་ནི་ལྷག་མཐོང་ཐོབ་པ་ཡིན་གྱི་ཞི་གནས་ནི་མ་ཡིན་ཏེ། དེ་ལྷག་
མཐོང་ལ་བརྟེན་ནས་ཞི་གནས་ལ་བརྩོན་པ་བྱེད་དོ། །ཞེས་པ་དང་འགལ་ལོ་ཞེ་
ན། སྐྱོན་མེད་དེ། བདེན་བཞི་མངོན་སུམ་དུ་རྟོགས་པའི་བསམ་གཏན་དང་པོའི་
ཉེར་བསྡོགས་ཀྱིས་བསྡུས་པའི་ལྷག་མཐོང་ལ་བརྟེན་ནས་བདེན་བཞི་མངོན་སུམ་དུ་
རྟོགས་པའི་བསམ་གཏན་དང་པོའི་དངོས་གཞིའི་སྙོམས་འཇུག་གིས་བསྡུས་པའི་ཞི་
གནས་སྒྲུབ་དགོས་པ་ལུང་དེའི་དོན་ཡིན་པའི་ཕྱིར། དེ་སྐད་དུ་ཡང་སའི་དངོས་གཞི་
ལས། གཞན་ཡང༌། སྡུག་བསྔལ་ནས་ལམ་གྱི་བར་དུ་ཡང་དག་པ་ཇི་ལྟ་བ་བཞིན་དུ་
རབ་ཏུ་ཤེས་ལ་བསམ་གཏན་དང་པོ་ལ་སོགས་པ་ནི་མ་ཐོབ་སྟེ། དེ་འདུག་མ་ཐག་ཏུ་
སེམས་འཇོག་སྟེ། ཆོས་རབ་ཏུ་རྣམ་པར་འབྱེད་པར་མི་བྱེད་དོ། །དེ་ལྷག་པའི་ཤེས་རབ་
དེ་ཉིད་ལ་བརྟེན་ནས་ལྷག་པའི་སེམས་ལ་སྦྱོར་བར་བྱེད་དོ། །ཞེས་གསུངས།
- 274 -



བསམ་གཟུགས་ཀྱི་མཐའ་དཔྱོད། །
འོ་ན། ཞི་གནས་ཀྱི་ངོ་བོ་དེ་གང་ཞེ་ན། ཤིན་སྦྱངས་ཀྱིས་ཟིན་པའི་སྒོ་ནས་རང་གི་
དམིགས་པ་ལ་འབད་མེད་ལྷུན་གྲུབ་ཏུ་འཇོག་པའི་ཏིང་ངེ་འཛིན། ཞི་གནས་ཀྱི་མཚན་
ཉིད། ཅིའི་ཕྱིར་ཞི་གནས་ཞེས་བྱ་ཞེ་ན། སེམས་ཕྱི་རོལ་གྱི་ཡུལ་ལ་འཕྲོ་བ་ཞི་ནས་ནང་
དུ་དམིགས་པ་ལ་རྩེ་གཅིག་ཏུ་གནས་པས་ན། དེ་ལྟར་བརྗོད་པའི་ཕྱིར། ཞི་གནས་ཀྱི་
ངང་ནས་རང་གི་དམིགས་པ་ལ་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱིས་ཟིན་
པའི་སྒོ་ནས་རང་ཡུལ་ལ་སོ་སོར་དཔྱོད་པར་བྱེད་པའི་ཤེས་རབ་དེ་ལྷག་མཐོང་གི་མཚན་
ཉིད། ཅིའི་ཕྱིར་ལྷག་མཐོང་ཞེས་བྱ་ཞེ་ན། ལྷག་པ་དེ་དམིགས་པ་ཁྱད་པར་དུ་མཐོང་
བའི་རྒྱུ་མཚན་གྱིས་བརྗོད་པའི་ཕྱིར། ཉོན་མོངས་རྣམ་སྦྱོང་གི་(༡༦ན)བསམ་གཏན་
དང་པོའི་ཉེར་བསྡོགས་ལ་དབྱེ་ན། བསམ་གཏན་དང་པོའི་ཉེར་བསྡོགས་མཚན་ཉིད་
སོ་སོར་རིག་པ་ཡིད་བྱེད་ནས། སྦྱོར་བ་མཐའི་ཡིད་བྱེད་ཀྱི་བར་དྲུག་ཡོད་དེ། དེ་སྐད་
དུ་ཡང་། ཀུན་བཏུས་ལས། ཡིད་ལ་བྱེད་པ་བདུན་གྱི་བསམ་གཏན་དང་པོ་ལ་སྙོམས་
པར་འཇུག་སྟེ། ཡིད་ལ་བྱེད་པ་བདུན་གང་ཞེ་ན། མཚན་ཉིད་རབ་ཏུ་རིག་པའི་ཡིད་ལ་
བྱེད་པ་དང་། མོས་པ་ལས་བྱུང་བ་དང་། རབ་ཏུ་དབེན་པ་དང་། དགའ་བ་བསྡུས་པ་
དང༌། དཔྱོད་པ་དང༌། སྦྱོར་བ་མཐའ་དང་། སྦྱོར་བ་མཐའི་འབྲས་བུ་ཡིད་ལ་བྱེད་
པའོ། །ཞེས་གསུངས། །
བསམ་གཏན་དང་པོའི་སྦྱོར་བ་མཐའི་འབྲས་བུ་ཡིད་བྱེད་དང་། ཉེར་བསྡོགས་ཀྱི་
གཞི་མཐུན་ཡོད་དམ་ཞེ་ན། མཛོད་པའི་ལུགས་ལ་ཡོད་དེ། བསམ་གཏན་དང་པོའི་
སྦྱོར་བ་མཐའི་འབྲས་བུ་ཡིད་བྱེད་དེ་ལ་ཉེར་བསྡོགས་དང་དངོས་གཞིའི་ཚོར་བ་གཉིས་
སུ་ཡོད་པའི་ཕྱིར་ཏེ། ཉན་ཐོས་དབང་བརྟུལ་གྱི་རྒྱུད་ཀྱི་བསམ་གཏན་དང་པོའི་སྦྱོར་བ་
མཐའི་འབྲས་བུ་ཡིད་བྱེད་བསམ་གཏན་དང་པོའི་ཉེར་བསྡོགས་དང་། ཉན་ཐོས་དབང་
རྣོན་གྱི་རྒྱུད་ཀྱི་དེ་དེའི་དངོས་གཞིའི་སྙོམས་འཇུག་ཡིན་པའི་ཕྱིར། བསམ་གཏན་དང་
-275 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
པོའི་ཉེར་བསྡོགས་དང་དངོས་གཞིའི་ཚོར་བ་ས་མི་མཚུངས་པས། ཉན་ཐོས་དབང་རྟུལ་
གྱི་རྒྱུད་ཀྱི་དེ་བསམ་གཏན་དང་པོའི་དངོས་གཞིའི་ངོ་བོར་བསྐྱེད་མི་ནུས། ཉན་ཐོས་
དབང་རྣོན་གྱི་དེ་དེ་ལྟར་བསྐྱེད་ནུས་པའི་ཕྱིར། བསམ་གཏན་བཞི་པའི་ཉེར་བསྡོགས་
དང་སྦྱོར་བ་མཐའི་འབྲས་བུ་ཡིད་བྱེད་ཀྱི་གཞི་མཐུན་མེད་དེ། བསམ་གཏན་བཞི་པའི་
ཉེར་བསྡོགས་དང་དངོས་གཞི་ས་མཚུངས་པས། ཉན་ཐོས་དབང་རྟུལ་གྱི་བསམ་གཏན་
བཞི་པའི་སྦྱོར་བ་མཐའི་འབྲས་བུ་ཡིད་བྱེད་དེ་བསམ་གཏན་བཞི་པའི་དངོས་གཞིའི་
སྙོམས་འཇུག་གི་ངོ་བོར་སྐྱེད་ནུས་པའི་ཕྱིར་ཏེ། མཛོད་ལས། ས་གསུམ་རྒྱལ་ལ་བསམ་
གཏན་ནམ། །ཉེར་བསྡོགས་ལས་མཐའི་རྣམ་གྲོལ་ལམ། །གོང་མའི་ཉེར་བསྡོགས་
ལས་མིན་འཕགས། །བརྒྱད་ཀྱི་རང་གོང་ས་ལས་རྒྱལ། །ཞེས་གསུངས་པའི་ཕྱིར། །
རང་ལུགས་ནི། བསམ་གཏན་དང་པོའི་ཉེར་བསྡོགས་དང་སྦྱོར་བ་མཐའི་འབྲས་
བུ་ཡིད་བྱེད་ཀྱི་གཞི་མཐུན་མེད་དེ། (༡༦བ)དེའི་སྦྱོར་བ་མཐའི་འབྲས་བུའི་ཡིད་བྱེད་
ཡིན་ན། དེའི་དངོས་གཞིའི་སྙོམས་འཇུག་ཡིན་དགོས་པའི་ཕྱིར། དེ་ཡིན་ན་བསམ་
གཏན་དང་པོའི་དངོས་གཞིའི་སྙོམས་འཇུག་ཡིན་དགོས་ཀྱང་། བསམ་གཏན་དང་པོའི་
དངོས་གཞིའི་སྙོམས་འཇུག་ཡིན་ན། དེ་ཡིན་མི་དགོས་ཏེ། ཕྲ་བ་ཆོས་ཉིད་ཀྱི་སྟོབས་
ཀྱིས་ཐོབ་པའི་བསམ་གཏན་དང་པོའི་དངོས་གཞིའི་སྙོམས་འཇུག་དང་། སྤང་བྱ་ཅིག་
ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་
འཇུག་རྣམས་བསམ་གཏན་དང་པོའི་སྦྱོར་བ་མཐའི་འབྲས་བུ་ཡིད་བྱེད་མ་ཡིན་པའི་
ཕྱིར་ཏེ། དེ་ཡིན་ན་རང་གི་ཉེར་ལེན་དུ་གྱུར་པའི་བསམ་གཏན་དང་པོའི་ཉེར་བསྡོགས་
སྦྱོར་བ་མཐའི་ཡིད་བྱེད་ལས་བྱུང་བས་ཁྱབ་པའི་ཕྱིར། །
སོ་སོའི་རང་བཞིན་ནི། བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་
ལས་དང་པོ་བ་ནི་སེམས་གནས་པའི་ཐབས་དགུ་ལ་བརྟེན་ནས་རང་གི་དམིགས་པ་ལ་
- 276 -



བསམ་གཟུགས་ཀྱི་མཐའ་དཔྱོད།
ཇི་ལྟར་འདོད་འདོད་དུ་འཇོག་པའི་ཞི་གནས་རྐྱང་པ་རྒྱུན་ཆགས་པ་ཅིག་ལ་བྱེད། ཞི་
གནས་དེའི་ངང་ནས་འདོད་པ་ལ་རགས་པ་དང༌། བསམ་གཏན་དང་པོ་ལ་ཞི་བའི་
མཚན་ཉིད་དུ་ཐོས་བསམ་གྱིས་དཔྱོད་པར་བྱེད་ཅིང་། དེ་ལྟར་དཔྱད་སྟོབས་ཀྱིས་དྲངས་
པའི་ལུས་སེམས་ཤིན་སྦྱངས་ཀྱི་བདེ་བས་མ་ཟིན་པའི་ལྷག་མཐོང་རྗེས་མཐུན་པ་གཅིག་
ལ་བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པ་ཡིད་བྱེད་དུ་འཇོག །
དེ་ལྟ་བུའི་མཚན་ཉིད་སོ་སོར་རིག་པ་ཡིད་བྱེད་དེ་གོམས་པར་བྱས་པ་ལ་བརྟེན་ནས།
འདོད་པ་ལ་རགས་པ་དང་། བསམ་གཏན་དང་པོ་ལ་ཞི་བའི་རྣམ་པར་སོ་སོར་རྟོག་པའི་
ཤེས་རབ་ཀྱིས་དཔྱོད་པར་བྱེད་ཅིང་། དེ་ལྟར་དཔྱད་སྟོབས་ཀྱིས་དྲངས་པའི་ལུས་སེམས་
ཤིན་སྦྱངས་ཀྱི་བདེ་བས་ཟིན་པ་ན་བསམ་གཏན་དང་པོའི་ཉེར་བསྡོགས་མོས་པ་ཡིད་
བྱེད་ཐོབ་པ་དང༌། གང་ཟག་དེས་ལྷག་མཐོང་ཐོབ་པ་ཞི་ལྷག་ཟུང་འབྲེལ་ཐོབ་པ། འདོད་
པ་ལ་རགས་པ་དང་། བསམ་གཏན་དང་པོ་ལ་ཞི་བའི་རྣམ་པར་སོ་སོར་རྟོག་པའི་ཤེས་
རབ་ཀྱིས་དཔྱོད་པར་བྱེད་པའི་སྒོམ་བྱུང་གི་བློ་ཐོབ་པ་རྣམས་དུས་མཉམ། དེ་ལྟ་བུའི་
ཞི་ལྷག་ཟུང་འབྲེལ་གྱི་ཏིང་ངེ་འཛིན་གོམས་པར་བྱས་པ་ལ་བརྟེན་ནས། འཇིག་རྟེན་
པའི་སྒོམ་སྤང་དུ་གྱུར་པའི་འདོད་ཉོན་ཆེན་པོའི་ཆེན་པོའི་(༡༧ན)དངོས་གཉེན་བྱེད་
པའི་ནུས་པ་ཐོབ་པ་ན། བསམ་གཏན་དང་པོའི་ཉེར་བསྡོགས་རབ་ཏུ་དབེན་པ་ཡིད་
བྱེད་ཐོབ་པར་འཇོག །དེ་ལ་དྲུག་ཡོད་དེ། འཇིག་རྟེན་པའི་སྒོམ་སྤང་དུ་གྱུར་པའི་འདོད་
ཉོན་ཆེན་པོ་སྐོར་གསུམ་གྱི་རིམ་པ་བཞིན་དུ་དངོས་གཉེན་བྱེད་པའི་འཇིག་རྟེན་པའི་
བར་ཆད་མེད་ལམ་ཆུང་ངུ་སྐོར་གསུམ་དང་། དེ་གསུམ་རིམ་བཞིན་དུ་སྤངས་པའི་
འཇིག་རྟེན་པའི་སྒོམ་ལམ་རྣམ་གྲོལ་ལམ་ཆུང་ངུ་སྐོར་གསུམ་ཏེ་དྲུག་ཡོད་པའི་ཕྱིར།
དེའི་རྗེས་སུ་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་འབྲིང་གི་ཆེན་པོའི་དངོས་
གཉེན་བྱེད་ནུས་པའི་ནུས་པ་ཐོབ་པ་ན། བསམ་གཏན་དང་པོའི་ཉེར་བསྡོགས་དགའ་
- 277-



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བ་སྡུད་པའི་ཡིད་བྱེད་འཐོབ་པར་འཇོག །
དེ་ལ་དྲུག་ཡོད་དེ། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་འབྲིང་སྐོར་
གསུམ་གྱིས་ རིམ་བཞིན་དུ་དངོས་གཉེན་བྱེད་པའི་འཇིག་རྟེན་པའི་སྒོམ་ལམ་བར་
ཆད་མེད་ལམ་འབྲིང་སྐོར་གསུམ་དང་། དེ་གསུམ་རིམ་བཞིན་དུ་སྤངས་པའི་འཇིག་
རྟེན་པའི་སྒོམ་ལམ་རྣམ་གྲོལ་ལམ་འབྲིང་སྐོར་གསུམ་སྟེ། དྲུག་ཡོད་པའི་ཕྱིར། དེ་ལྟར་
འཇིག་རྟེན་པའི་སྒོམ་སྤངས་སུ་གྱུར་པའི་འདོད་ཉོན་དྲུག་པ་སྤངས་པ་ནས། འདོད་ཉོན་
སྤངས་སམ་སྙམ་པ་འབྱུང་བས་ཉོན་མོངས་སྐྱེ་སླ་བས་མཚན་མ་ཡིད་ལ་བྱས་ཏེ། འདོད་
ཉོན་སྤངས་སམ་མ་སྤངས་སྙམ་དུ་དཔྱོད་པར་བྱེད་པའི་ཡིད་བྱེད་ཅིག་ལ་བསམ་གཏན་
དང་པོའི་ཉེར་བསྡོགས་དཔྱོད་པ་དེ་ཉིད་འཇོག །དེ་ལྟར་དཔྱོད་པས་འདོད་ཉོན་ཆུང་ངུ་
སྐོར་གསུམ་མ་སྤངས་པར་མཐོང་ནས་འཇིག་རྟེན་པའི་སྒོམ་སྤང་དུ་གྱུར་པའི་འདོད་
ཉོན་ཆུང་ངུའི་ཆེན་པོའི་དངོས་གཉེན་བྱེད་པའི་ནུས་པ་ཐོབ་པ་ན། བསམ་གཏན་དང་
པོའི་ཉེར་བསྡོགས་སྦྱོར་བ་མཐའི་ཡིད་བྱེད་ཐོབ་པར་འཇོག །དེ་ལ་ལྔ་ཡོད་དེ་འཇིག་
རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆུང་ངུ་སྐོར་གསུམ་གྱི་རིམ་བཞིན་དུ་དངོས་
གཉེན་བྱེད་པའི་འཇིག་རྟེན་པའི་སྒོམ་ལམ་བར་ཆད་མེད་ལམ་ཆེན་པོ་སྐོར་གསུམ་
དང༌། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆུང་ངུའི་ཆེན་པོ་དང་ཆུང་ངུའི་
འབྲིང་གཉིས་རིམ་པ་བཞིན་དུ་སྤངས་པའི་འཇིག་རྟེན་པའི་སྒོམ་(༡༧༠)ལམ་རྣམ་
གྲོལ་ལམ་ཆེན་པོའི་ཆུང་ངུ་དེའི་འབྲིང་གཉིས་ཏེ་ལྔ་ཡོད་པའི་ཕྱིར། བསམ་གཏན་དང་
པོའི་ཉེར་བསྡོགས་སྦྱོར་བ་མཐའི་ཡིད་བྱེད་དུ་གྱུར་པའི་འཇིག་རྟེན་པའི་སྒོམ་ལམ་རྣམ་
གྲོལ་ ལམ་ ཆེན་ པོ་ མེད་ དེ། བསམ་ གཏན་ དང་ པོའི་ ཉེར་ བསྡོགས་ སྦྱོར་ བ་ མཐའི་
ཡིད་བྱེད་ལ་བརྟེན་ནས་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆུང་ངུའི་ཆུང་
ངུ་སྤངས་པ་ན། བསམ་གཏན་དང་པོའི་སྦྱོར་བ་མཐའི་འབྲས་བུ་ཡིད་བྱེད་ཐོབ་པའི་
- 278 -



བསམ་གཟུགས་ཀྱི་མཐའ་དཔྱོད།
ཕྱིར། དེ་ལྟར་ཡང་ཉན་ས་ལས། དེ་ལ་མཚན་ཉིད་སོ་སོར་རིག་པའི་ཡིད་ལ་བྱེད་པས་
ནི་སྤང་བར་བྱ་བ་གང་ཡིན་པ་ཡང་ཡོངས་སུ་ཤེས་པར་བྱེད་ཐོབ་པར་བྱ་བ་གང་ཡིན་པ་
དེ་ཡང་ཡོངས་སུ་ངེས་པར་བྱེད་ཅིང་སྤང་བར་བྱ་བ་སྤངས་པ་དང་། ཐོབ་པར་བྱ་བ་ཐོབ་
པར་བྱ་བའི་ཕྱིར་སེམས་གཏད་པར་ཡང་བྱེད་དོ། །མོས་པ་ལས་བྱུང་བས་ཡིད་ལ་
བྱེད་པས་ནི་སྤང་བར་བྱ་བ་དང་ཐོབ་པར་བྱ་བའི་ཕྱིར་ཡང་དག་པར་བརྩོན་པར་སྦྱོར་
བར་བྱེད་དོ། །རབ་ཏུ་དབེན་པ་ཡིད་ལ་བྱེད་པས་ནི་ཉོན་མོངས་ཆེན་པོ་སྤོང་བར་བྱེད་
དོ། །དགའ་བ་སྡུད་པ་ཡིད་ལ་བྱེད་པས་ནི་ཉོན་མོངས་པའི་རྣམ་པ་འབྲིང་སྤོང་བར་བྱེད་
དོ། །དཔྱོད་པ་ཡིད་ལ་བྱེད་པས་ནི། མངོན་པའི་ང་རྒྱལ་མེད་པ་ལ་སེམས་འཇོག་པར་
བྱེད་དོ། །སྦྱོར་བ་མཐར་ཐུག་པའི་ཡིད་ལ་བྱེད་པས་ནི་ཉོན་མོངས་པའི་རྣམ་པ་ཆུང་
དུ་སྤོང་བར་བྱེད་དོ། །སྦྱོར་བ་མཐར་ཐུག་པའི་འབྲས་བུ་ཡིད་ལ་བྱེད་པས་ནི་རྣམ་པ་དེ་
དག་བསྒོམ་པའི་འབྲས་བུ་ཉམས་སུ་མྱོང་བར་བྱེད་དོ། །ཞེས་གསུངས་པའི་ཕྱིར། སྔར་
བཤད་པའི་ཡིད་བྱེད་དྲུག་པོ་དེ་འཇིག་རྟེན་པའི་ལམ་རྣམ་པ་བཞིར་འདུ་བ་ཡིན་ཏེ།
ཡིད་བྱེད་དང་པོ་གཉིས་འཇིག་རྟེན་པའི་སྦྱོར་བའི་ལམ་དང༌། རབ་ཏུ་དབེན་པ་ཡིད་
བྱེད་དང་སྦྱོར་བ་མཐའི་ཡིད་བྱེད་གཉིས་བར་ཆད་མེད་ལམ་དང་། དཔྱོད་པ་ཡིད་བྱེད་
ཁྱད་པར་ཅན་གྱི་ལམ་དང༌། དགའ་བ་བསྡུད་པའི་ཡིད་བྱེད་འཇིག་རྟེན་པའི་ལམ་རྣམ་
པ་བཞི་ཆར་གྱིས་བསྡུས་པའི་ཕྱིར། དེ་ལྟར་ཡང་བསྡུ་བ་ལས། མཚན་ཉིད་སོ་སོར་རིག་
པ་དང་མོས་པ་ཡིད་ལ་བྱེད་པ་ནི་སྦྱོར་བའི་ལམ་གྱིས་བསྡུས་པ་ཡིན་ནོ། །རབ་ཏུ་དབེན་
པ་དང་སྦྱོར་བ་མཐར་ཐུག་པ་གཉིས་ནི་བར་ཆད་མེད་ལམ་(༡༨ན)གྱིས་བསྡུས་པ་ཡིན་
ནོ། །དགའ་བ་སྡུད་པ་ནི་ལམ་རྣམ་པ་གཞི་ཆར་གྱིས་བསྡུས་པ་ཡིན་ནོ། །དཔྱོད་པ་ཡིད་
ལ་བྱེད་པ་ནི་ཁྱད་པར་གྱི་ལམ་གྱིས་བསྡུས་པ་ཁོ་ན་ཡིན་ནོ། །ཞེས་གསུངས་པའི་ཕྱིར།
ཉེར་བསྡོགས་ལྷག་མ་རྣམས་ཀྱང་དེ་དང་མཚུངས་པར་བསྟན་པ་ནི། དེ་བཞིན་དུ་
- 279 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
བསམ་གཏན་གཉིས་པ་ནས་སྲིད་རྩེའི་བར་ལ་ཡང་ཡིད་བྱེད་དྲུག་ཏུ་ཤེས་པར་བྱ་སྟེ།
ཀུན་བཏུས་ལས། བསམ་གཏན་དང་པོ་ལ་ཇི་ལྟ་བར་འདུ་ཤེས་མེད་མིན་གྱི་སྐྱེ་མཆེད་
ཀྱི་བར་ལ་ཡང་དེ་བཞིན་ནོ། །ཞེས་གསུངས་པའི་ཕྱིར། བསམ་གཏན་གཉིས་པ་ལྟ་བུ་
ལ་མཚོན་ན། བསམ་གཏན་དང་པོ་ལ་རགས་པ་དང༌། གཉིས་པ་ལ་ཞི་བའི་མཚན་ཉིད་
དུ་བལྟས་ནས་སྒོམ་པར་བྱེད་པའི་བསམ་གཏན་གཉིས་པའི་ཉེར་བསྡོགས་ཞི་གནས་
འབའ་ཞིག་པ་དེ་ལ་བསམ་གཏན་གཉིས་པའི་ཉེར་བསྡོགས་ཡིད་ལ་བྱེད་པའི་ལས་
དང་པོར་འཇོག །བསམ་གཏན་དང་པོ་ལ་རགས་པ་དང་། གཉིས་པ་ལ་ཞི་བའི་མཚན་
ཉིད་དུ་སོ་སོར་དཔྱོད་པར་བྱེད་ཅིང་དེ་ལྟར་དཔྱད་སྟོབས་ཀྱིས་དྲངས་པའི་ལུས་སེམས་
ཤིན་སྦྱངས་ཀྱི་བདེ་བས་མ་ཟིན་པའི་ཡིད་བྱེད་ཅིག་ལ་བསམ་གཏན་གཉིས་པའི་ཉེར་
བསྡོགས་མཚན་ཉིད་སོ་སོར་རིག་པ་ཡིད་བྱེད་དུ་འཇོག །དེ་ལྟར་དཔྱད་ཅིང་དཔྱད་སྟོབས་
ཀྱིས་དྲངས་པའི་ལུས་སེམས་ཤིན་སྦྱངས་ཀྱི་བདེ་བས་ཟིན་པ་ན་དེའི་ཉེར་བསྡོགས་
མོས་པ་ཡིད་བྱེད་ཐོབ་པར་འཇོག །དེ་ལྟ་བུ་གཅིག་གོམས་པར་བྱས་པ་ལས་འཇིག་
རྟེན་པའི་སྒོམ་སྤང་དུ་གྱུར་པའི་བསམ་གཏན་དང་པོའི་ཉོན་མོངས་ཆེན་པོའི་ཆེན་པོའི་
དངོས་གཉེན་བྱེད་པའི་ནུས་པ་ཐོབ་པ་ན་དེའི་ཉེར་བསྡོགས་རབ་ཏུ་དབེན་པ་ཡིད་བྱེད་
དེ་ཐོབ་པར་འཇོག །དེ་ལ་དྲུག་ཡོད་དེ། དེས་གཞན་ལྷག་མ་རྣམས་ལ་ཡང་ཤེས་
པར་བྱའོ།།
བསམ་གཏན་དང་གཟུགས་མེད་ཀྱི་
དངོས་གཞིའི་ངོ་བོ་ལ་དཔྱད་པ། །
གཉིས་པ་ངོ་བོ་ལ་དཔྱད་པ་ལ། ཁ་ཅིག །བསམ་གཏན་གྱི་དངོས་གཞིའི་སས་
བསྡུས་ཀྱི་སྙོམས་འཇུག་དེ། བསམ་གཏན་གྱི་དངོས་གཞི་སྙོམས་འཇུག་གི་མཚན་ཉིད།
གཟུགས་མེད་ལ་རིགས་འགྲེ་ཟེར་ན། རེ་ཞིག་འདུ་ཤེས་མེད་པའི་སྙོམས་འཇུག་ཆོས་
བ།
- 280 -



བསམ་གཟུགས་ཀྱི་མཐའ་དཔྱོད།
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། མ་གྲུབ་ན། དེར་ཐལ། བསམ་
གཏན་གྱི་དངོས་གཞིའི་སས་(༡༨བ)བསྡུས་པ་གང་ཞིག །སྙོམས་འཇུག་ཡིན་པའི་ཕྱིར།
དང་པོ་དེར་ཐལ། དེ་བསམ་གཏན་གྱི་སས་བསྡུས་ཡིན་པའི་ཕྱིར་ཏེ། དེ་བསམ་གཏན་
བཞི་པའི་སས་བསྡུས་ཡིན་པའི་ཕྱིར། མཛོད་ལས། དེ་བཞིན་འདུ་ཤེས་མེད་སྙོམས་
འཇུག །བསམ་གཏན་མཐའ་མར་འབྱུང་འདོད་པས། །ཞེས་གསུངས་པའི་ཕྱིར། གཉིས་
པ་དེར་ཐལ། ཆོས་ཅན་དེའི་ཕྱིར། རྩ་བར་འདོད་མི་ནུས་ཏེ། ཆོས་ཅན་དེའི་ཕྱིར། །
གཉིས་པ་ལ། འགོག་པའི་སྙོམས་འཇུག་ཆོས་ཅན། གཟུགས་མེད་ཀྱི་དངོས་
གཞིའི་སྙོམས་འཇུག་ཡིན་པར་ཐལ། གཟུགས་མེད་ཀྱི་དངོས་གཞིའི་སས་བསྡུས་པ་
གང་ཞིག །སྙོམས་འཇུག་ཡིན་པའི་ཕྱིར། དང་པོ་དེར་ཐལ། དེ་གཟུགས་མེད་ཀྱི་སས་
བསྡུས་པ་ཡིན་པའི་ཕྱིར་ཏེ། དེ་སྲིད་རྩེའི་སས་བསྡུས་པ་ཡིན་པའི་ཕྱིར་ཏེ། མཛོད་ལས།
འདི་ནས་དོན་དུ་སྲིད་རྩེར་སྐྱེ། །ཞེས་གསུངས་པའི་ཕྱིར། །
གཉིས་པ་དེར་ཐལ། མཐར་གྱིས་གནས་པའི་སྙོམས་འཇུག་ཡིན་པའི་ཕྱིར། དེ་
དེར་ཐལ། མཐར་གྱིས་གནས་པའི་སྙོམས་འཇུག་དགུ་ཡོད་པའི་ཕྱིར། ཁ་ཅིག་གིས།
ཡན་ལག་གི་སྒོ་ནས་རང་གི་འོག་ས་ལས་འདས་པའི་དགེ་སེམས་རྩེ་གཅིག་པ་མཚུངས་
ལྡན་དང་བཅས་པ་དེ་བསམ་གཏན་གྱི་སྙོམས་འཇུག་གི་མཚན་ཉིད་ཟེར་ན། བསམ་
གཏན་གྱི་ཉེར་བསྡོགས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་
ཐལ། བསམ་གཏན་གྱི་ཉེར་བསྡོགས་ཡིན་པའི་ཕྱིར། འདོད་མི་ནུས་ཏེ། ཆོས་ཅན་དེའི་
ཕྱིར། ཁ་ཅིག་གིས། ཡན་ལག་གི་སྒོ་ནས་རང་གི་འོག་ས་ལས་འདའ་བར་བྱེད་པའི་
དགེ་སེམས་རྩེ་གཅིག་པ་མཚུངས་ལྡན་དང་བཅས་པ་དེ། བསམ་གཏན་གྱི་སྙོམས་
འཇུག་གི་མཚན་ཉིད་ཟེར་ན། བསམ་གཏན་དང་པོའི་དངོས་གཞིའི་སྙོམས་འཇུག་ཆོས་
ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར།
- 281 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཁ་ཅིག་གིས། ཡན་ལག་གི་སྒོ་ནས་རང་གི་འོག་ས་ལས་འདས་པའི་དགེ་སེམས་
རྩེ་གཅིག་པ་མཚུངས་ལྡན་དང་བཅས་པ་དེ། རྒྱུ་སྙོམས་འཇུག་གི་བསམ་གཏན་གྱི་
དངོས་གཞིའི་སྙོམས་འཇུག་གི་མཚན་ཉིད་ཟེར་ན། བྱང་སེམས་འཕགས་པའི་རྒྱུད་ཀྱི་
བསམ་གཏན་དང་པོའི་དངོས་གཞིའི་སྙོམས་(༡༩ན)འཇུག་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། ཆོས་ཅན་དེའི་ཕྱིར། འདོད་ན། སྡུག་བསྔལ་བདེན་པ་
ཡིན་པར་ཐལ་ལོ། །འདོད་མི་ནུས་ཏེ། ཆོས་ཅན་དེའི་ཕྱིར། ཁ་ཅིག་གིས། རང་གི་
འཕང་བྱར་གྱུར་པའི་འབྲས་བུ་སྐྱེ་བའི་བསམ་གཏན་འཕེན་བྱེད་དུ་གྱུར་པའི་བསམ་
གཏན་གྱི་སྙོམས་འཇུག་དག་པ་བར་དམིགས་པ་དེ། རྒྱུ་སྙོམས་འཇུག་གི་བསམ་གཏན་
གྱི་མཚན་ཉིད། དབྱེ་ན་དེའི་ཉེར་བསྡོགས་དང་དངོས་གཞིའི་སྙོམས་འཇུག་གཉིས་ཡོད།
ཚེ་རབས་གཞན་དུ་རྒྱུ་སྙོམས་འཇུག་གི་བསམ་གཏན་བསྒོམས་པ་ལ་བརྟེན་ནས་ཐོབ་
པའི་སྐྱེས་སྟོབས་ཀྱི་ཆོས་འབྲས་བུ་སྐྱེ་བའི་བསམ་གཏན་གྱི་མཚན་ཉིད། དབྱེ་ན་ཚེ་
རབས་གཞན་དུ་རྒྱུ་སྙོམས་འཇུག་གི་བསམ་གཏན་བསྒོམ་པའི་རྒྱུ་མཐུན་གྱི་འབྲས་བུ།
རྣམ་སྨིན་གྱི་འབྲས་བུ། བདག་པོའི་འབྲས་བུ་དང་གསུམ་ཡོད། དང་པོ་ནི། སྡུག་
བསྔལ་གྱི་བདེན་པར་གྱུར་པའི་གཟུགས་ཁམས་པའི་གང་ཟག་ལྟ་བུ། གཉིས་པ་ནི།
གཟུགས་ཁམས་པའི་གང་ཟག་གི་རྒྱུད་ཀྱི་རྣམ་སྨིན་གྱི་ངོ་བོར་གྱུར་པའི་ཕུང་པོ་ལྔ་ལྟ་
བུ། གསུམ་པ་ནི། གཟུགས་ཁམས་པའི་གཞལ་ཡས་ཁང་ལྟ་བུ། སྡུག་བསྔལ་བདེན་
པར་གྱུར་པའི་གཟུགས་ཁམས་པའི་གང་ཟག་དེ་འབྲས་བུ་སྐྱེ་བའི་བསམ་གཏན་ཡིན་
གྱི། གཟུགས་ཁམས་པའི་གང་ཟག་ཡིན་ན་འབྲས་བུ་སྐྱེ་བའི་བསམ་གཏན་ཡིན་པས་
མ་ཁྱབ་སྟེ། འབྲས་བུ་སྐྱེ་བའི་བསམ་གཏན་དུ་གྱུར་པའི་གང་ཟག་ཡིན་ན་ལས་ཉོན་
གྱིས་འཁོར་བར་སྐྱེ་བ་ལེན་པས་ཁྱབ་པའི་ཕྱིར། ཞེས་ཟེར། རྒྱུ་སྙོམས་འཇུག་གི་
བསམ་གཏན་དང་འབྲས་བུ་སྐྱེ་བའི་བསམ་གཏན་འགལ་ལམ་མི་འགལ་ཞེ་ན། ཁ་
- 282 -



བསམ་གཟུགས་ཀྱི་མཐའ་དཔྱོད།
ཅིག །འགལ་ཏེ། དང་པོ་ཡིན་ན་རང་གི་འོག་སའི་རྟེན་ཅན་ཡིན་པས་ཁྱབ། གཉིས་པ་
དེ་ཡིན་ན་རང་སའི་རྟེན་ཅན་ཡིན་པས་ཁྱབ་པའི་ཕྱིར། ཟེར་ན། ཁ་ཅིག །དང་པོ་འཐད་
ཀྱང་ཕྱི་མ་མི་འཐད་དེ། བསྐལ་པ་འཇིག་པའི་ཚེ་ཆོས་ཉིད་ཀྱི་སྟོབས་ཀྱིས་ཐོབ་པའི་
འདོད་ཁམས་པའི་གང་ཟག་གི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་
འཇུག་དེ་འབྲས་བུ་སྐྱེ་བའི་ (༡༩བ)བསམ་གཏན་ཡིན་པའི་ཕྱིར། ཞེས་ཟེར་བ་དང་།
ཁ་ཅིག །དེ་གཉིས་འགལ་ཏེ། དང་པོ་ཡིན་ན་སྦྱོར་བྱུང་ཡིན་དགོས། ཕྱི་མ་ཡིན་ན་
སྐྱེས་ཐོབ་ཡིན་དགོས་པའི་ཕྱིར། ཟེར་ན། དེ་ཡང་མི་འཐད་དེ། དང་པོ་ལ་བསྐལ་པ་
འཇིག་པའི་ཚེ་ཆོས་ཉིད་ཀྱི་སྟོབས་ཀྱིས་ཐོབ་པའི་འདོད་ཁམས་པའི་གང་ཟག་གི་རྒྱུད་
ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་གིས་མ་ཁྱབ་པའི་ཕྱིར། ཞེས་
བཀག་ནས། དེས་ན་དེ་གཉིས་མི་འགལ་ཏེ། བསྐལ་པ་འཇིག་པའི་ཚེ་ཆོས་ཉིད་ཀྱི་
སྟོབས་ཀྱིས་ཐོབ་པའི་ཞི་གནས་སོགས་དེ་གཉིས་ཀ་ཡིན་པའི་ཕྱིར། ཞེས་ཟེར་བ་རྣམས་
མི་འཐད་དེ། བསམ་གཏན་དང་པོའི་སྐྱེ་བ་འགྲུབ་བྱེད་ཀྱི་ལས་སུ་གྱུར་པའི་བསམ་
གཏན་དང་པོའི་སྙོམས་འཇུག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར་ཏེ།
ཆོས་ཅན་དེའི་ཕྱིར། འདོད་ན། དེ་བསམ་གཏན་དང་པོའི་སྐྱེ་བ་འཕེན་བྱེད་ཀྱི་ལས་སུ་
གྱུར་པའི་བསམ་གཏན་གྱི་སྙོམས་འཇུག་དག་པ་བ་ཡིན་པར་ཐལ། འདོད་པ་དེ་ལ་རྒྱུ་
མཚན་ཡོད་པའི་ཕྱིར། འདོད་ན། དེ་ཆོས་ཅན། ཁྱོད་བསམ་གཏན་དང་པོའི་སྐྱེ་བ་
འཕེན་བྱེད་ཀྱི་ལས་སུ་ཐལ། འདོད་པ་གང་ཞིག །ལས་ཡིན་པའི་ཕྱིར། འདོད་མི་ནུས་
ཏེ། དེའི་སྐྱེ་བ་འགྲུབ་བྱེད་ཀྱི་ལས་ཡིན་པའི་ཕྱིར། ད་
1: གཞན་ཡང་། དེ་ཆོས་ཅན། དེའི་ཉེར་བསྡོགས་ཡིན་པར་ཐལ། དེའི་སྐྱེ་བ་འཕེན་
བྱེད་ཀྱི་ལས་ཡིན་པའི་ཕྱིར། རྟགས་ཁས། འདོད་མི་ནུས་ཏེ། དེའི་དངོས་གཞིའི་སྙོམས་
འཇུག་ཡིན་པའི་ཕྱིར།
- 283 -



，
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༽
གཞན་ཡང་༌། སྡུག་བདེན་དུ་གྱུར་པའི་གཟུགས་ཁམས་པའི་གང་ཟག་ཡིན་ན་
འབྲས་བུ་སྐྱེ་བའི་བསམ་གཏན་ཡིན་པས་ཁྱབ་པར་ཐལ། ཁྱོད་ཀྱི་དམ་བཅའ་དེའི་ཁྱད་
པར་འཐད་པའི་ཕྱིར། འདོད་ན། གཟུགས་སུ་ཉེར་འགྲོའི་ཕྱིར་མི་འོང་སྐྱེ་འདའ་བ་དང་
རྒྱུད་གཅིག་ཏུ་གྱུར་པའི་གཟུགས་ཀྱི་སྐྱེ་སྲིད་ལ་གནས་པའི་ཕྱིར་མི་འོང་ཆོས་ཅན། དེར་
ཐལ། དེའི་ཕྱིར། དེ་ལས་ཉོན་གྱི་གཞན་དབང་དུ་གྱུར་པའི་གང་ཟག་གང་ཞིག །སྡུག་
བདེན་དང་གཟུགས་ཁམས་པའི་གང་ཟག་གི་གཞི་མཐུན་ཡིན་པའི་ཕྱིར། རྩ་བར་འདོད་
ན། དེ་ཆོས་ཅན། ལས་ཉོན་གྱིས་འཁོར་བར་སྐྱེ་བ་ལེན་པར་ཐལ། འདོད་པའི་
ཕྱིར། ཁྱབ་པ་ཁས། (༢༠ན)འདོད་མི་ནུས་ཏེ། ཚེ་དེ་ལ་མྱང་འདས་མངོན་དུ་བྱེད་
ངེས་ཡིན་པའི་ཕྱིར། གཞན་ཡང་བསྐལ་པ་འཇིག་པའི་ཚེ་ཆོས་ཉིད་ཀྱི་སྟོབས་ཀྱིས་ཐོབ་
པའི་འདོད་ཁམས་པའི་གང་ཟག་གི་རྒྱུད་ཀྱི་བསམ་གཏན་དང་པོའི་སྐྱེ་བ་འགྲུབ་བྱེད་
ཀྱི་ལས་སུ་གྱུར་པའི་བསམ་གཏན་དང་པོའི་དངོས་གཞིའི་སྙོམས་འཇུག་ཆོས་ཅན། སྐྱེས་
སྟོབས་ཀྱི་ཆོས་ཡིན་པར་ཐལ། འབྲས་བུ་སྐྱེ་བའི་བསམ་གཏན་ཡིན་པའི་ཕྱིར། རྟགས་
ཁས། འདོད་ན། བསྐལ་པ་འཇིག་པའི་ཚེ་འདོད་ཁམས་པའི་གང་ཟག་ཡིན་ན་བསམ་
གཏན་དང་པོའི་སྙོམས་འཇུག་ཐོབ་པས་ཁྱབ་པར་ཐལ་ལོ། །
གཞན་ཡང་བསམ་གཏན་གཉིས་པ་ནས་ཤི་འཕོས་ནས་བསམ་གཏན་དང་པོར་
སྐྱེ་བ་ལེན་ཁ་མའི་གང་ཟག་གི་རྒྱུད་ཀྱི་བསམ་གཏན་དང་པོའི་སྐྱེ་བ་འགྲུབ་བྱེད་ཀྱི་
ལས་སུ་གྱུར་པའི་བསམ་གཏན་དང་པོའི་དངོས་གཞིའི་སྙོམས་འཇུག་ཆོས་ཅན། རང་
གི་འོག་སའི་རྟེན་ཅན་དུ་ཐལ། རྒྱུ་སྙོམས་འཇུག་གི་བསམ་གཏན་ཡིན་པའི་ཕྱིར། ཁྱབ་
པ་ཁས། དེར་ཐལ། ཆོས་ཅན་དེའི་ཕྱིར། འདོད་ན། འདོད་པའི་རྟེན་ཅན་དུ་ཐལ།
བསམ་གཏན་དང་པོའི་དངོས་གཞིའི་སྙོམས་འཇུག་གང་ཞིག །རང་གི་འོག་སའི་རྟེན་
ཅན་ཡིན་པའི་ཕྱིར། གཞན་ཡང་བསམ་གཏན་དང་པོ་ནས་བསམ་གཏན་དང་པོར་སྐྱེ་
- 284 -



བསམ་གཟུགས་ཀྱི་མཐའ་དཔྱོད།
བ་ལེན་ཁ་མའི་གང་ཟག་གི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་
ཆོས་ཅན། རང་གི་འོག་སའི་རྟེན་ཅན་དུ་ཐལ། རྒྱུ་སྙོམས་འཇུག་གི་བསམ་གཏན་ཡིན་
པའི་ཕྱིར། ཁྱབ་པ་ཁས། རྟགས་གསལ་གྲུབ་ཟིན། བསམ་གཏན་བཞི་པ་ནས་ལས་
ཉོན་གྱིས་གཟུགས་ཁམས་སུ་སྐྱེ་བ་ལེན་པ་མེད་པར་ཐལ། བསམ་གཏན་བཞི་པའི་
རྟེན་ལ་རྒྱུ་སྙོམས་འཇུག་གི་བསམ་གཏན་མེད་པའི་ཕྱིར་ཏེ། དེའི་རྟེན་ལ་རྒྱུ་སྙོམས་
འཇུག་གི་བསམ་གཏན་དང་པོ་ནས་བཞི་པའི་བར་གང་རུང་མེད་པའི་ཕྱིར། དང་པོ་མ་
གྲུབ་ན། བསམ་གཏན་བཞི་པ་བའི་རྒྱུད་ཀྱི་རྒྱུ་སྙོམས་འཇུག་གི་བསམ་གཏན་དང་པོའི་
དངོས་གཞིའི་སྙོམས་འཇུག་ཆོས་ཅན། རང་གི་འོག་སའི་རྟེན་ཅན་ཡིན་པར་ཐལ། རྒྱུ་
སྙོམས་འཇུག་གི་བསམ་གཏན་ཡིན་པའི་ཕྱིར། ཁྱབ་པ་ཁས། འདོད་ན། (༢༠བ)འདོད་
པའི་རྟེན་ཅན་དུ་ཐལ་ལོ། །གཉིས་པ་མ་གྲུབ་ན། བསམ་གཏན་བཞི་པ་བའི་རྒྱུད་ཀྱི་རྒྱུ་
སྙོམས་འཇུག་གི་བསམ་གཏན་བཞི་པ་བའི་དངོས་གཞིའི་སྙོམས་འཇུག་ཆོས་ཅན། རང་
གི་འོག་སའི་རྟེན་ཅན་དུ་ཐལ། རྒྱུ་སྙོམས་འཇུག་གི་དེ་ཡིན་པའི་ཕྱིར། འདོད་མི་ནུས་ཏེ།
རང་སའི་རྟེན་ཅན་ཡིན་པའི་ཕྱིར། །
ཁོ་ན་རེ། རྒྱུ་སྙོམས་འཇུག་གི་བསམ་གཏན་ཡིན་ན་རང་གི་འོག་སའི་རྟེན་ཅན་
ཡིན་དགོས་པར་ཐལ། དེའི་ཉེར་བསྡོགས་ཡིན་ན་དེ་ཡིན་དགོས་པའི་ཕྱིར་ན་མ་ཁྱབ་
བོ། །ཁ་ཅིག །རྒྱུ་སྙོམས་འཇུག་གི་བསམ་གཏན་དང་འབྲས་བུ་སྐྱེ་བའི་དེ་གཉིས་
འགལ་ཏེ། དང་པོ་ཡིན་ན་འགལ་བ་ཡིན་དགོས། ཕྱི་མ་ཡིན་ན་ལུང་མ་བསྟན་ཡིན་
དགོས་པའི་ཕྱིར། དང་པོ་གྲུབ་སྟེ། སྙོམས་འཇུག་དགེ་བ་རྩེ་གཅིག་པ། །ཞེས་གསུངས་
པའི་ཕྱིར། གཉིས་པ་གྲུབ་སྟེ། དེ་ཡིན་ན། ཚེ་རབས་གཞན་དུ་རྒྱུ་སྙོམས་འཇུག་གི་
བསམ་གཏན་བསྒོམས་པའི་རྣམ་སྨིན་གྱི་འབྲས་བུ་ཡིན་དགོས། རྣམ་སྨིན་གྱི་འབྲས་བུ་
ཡིན་ན་ལུང་མ་བསྟན་ཡིན་དགོས་པའི་ཕྱིར་ཏེ། རྣམ་སྨིན་ལུང་དུ་མ་བསྟན་ཆོས། །ཞེས་
- 285 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
གསུངས་པའི་ཕྱིར། ཟེར་ན། ཚེ་རབས་གཞན་དུ་རྒྱུ་སྙོམས་འཇུག་གི་བསམ་གཏན་
བསྒོམས་པའི་རྒྱུ་མཐུན་གྱི་འབྲས་བུར་གྱུར་པའི་འབྲས་བུ་སྐྱེ་བའི་བསམ་གཏན་མེད་
པར་ཐལ། དམ་བཅའ་འཐད་པའི་ཕྱིར། འདོད་ན། རྣམ་བཤད་ལས། གཉིས་པ་ནི།
སྐྱེ་བ་གཞན་དུ་རྒྱུ་སྙོམས་འཇུག་གི་བསམ་གཏན་བསྒོམས་པའི་རྣམ་སྨིན་དང་རྒྱུ་མཐུན་
གྱི་འབྲས་བུར་གྱུར་པ་དེ་ཚངས་རིས་ནས་འོག་མིན་གྱི་བར་གྱི་སེམས་ཅན་གྱི་རྒྱུད་ཀྱི་
སྐྱེས་སྟོབས་ཀྱིས་ཆོས་རྣམས་སོ། །ཞེས་གསུངས་པ་མི་འཐད་པར་ཐལ་ལོ། །གཞན་
ཡང་། བསམ་གཏན་དང་པོའི་རྟེན་ཅན་གྱི་སོ་སྐྱེའི་རྒྱུད་ཀྱི་བསམ་གཏན་དང་པོའི་
དངོས་གཞིའི་སྙོམས་འཇུག་དག་པ་བ་ཆོས་ཅན། རྒྱུ་སྙོམས་འཇུག་གི་བསམ་གཏན་མ་
ཡིན་པར་ཐལ། འབྲས་བུ་སྐྱེ་བའི་བསམ་གཏན་ཡིན་པའི་ཕྱིར། ཁྱབ་པ་ཁས། དེར་
ཐལ། བསམ་གཏན་དང་པོའི་སྐྱེས་སྟོབས་ཀྱི་ཆོས་ཡིན་པའི་ཕྱིར། དེ་དེར་ཐལ། བསམ་
གཏན་དང་པོའི་རྟེན་ཅན་གྱི་གང་ཟག་ཡིན་ན་བསམ་གཏན་དང་པོའི་(༢༡ན)དངོས་
གཞིའི་སྙོམས་འཇུག་ཐོབ་པས་ཁྱབ་པའི་ཕྱིར། རྩ་བར་འདོད་ན། དེ་ཆོས་ཅན། དེ་ཡིན་
པར་ཐལ། བསམ་གཏན་དང་པོའི་སྙོམས་འཇུག་གང་ཞིག །རང་འབྲས་སྡུག་བསྔལ་
བདེན་པ་སྐྱེད་བྱེད་ཀྱི་འཁོར་བས་བསྡུས་པའི་ཆོས་ཡིན་པའི་ཕྱིར། །
ཁ་ཅིག །འབྲས་བུ་སྐྱེ་བའི་བསམ་གཏན་ཡིན་ན་རང་སའི་རྟེན་ཅན་གྱི་གང་ཟག་
ཟེར་ན། བསམ་གཏན་བཞི་པའི་རྟེན་ཅན་གྱི་སོ་སོ་སྐྱེ་བོའི་རྒྱུད་ཀྱི་བསམ་གཏན་དང་
པོའི་དངོས་གཞིའི་སྙོམས་འཇུག་ཆོས་ཅན། དེར་ཐལ། དེའི་ཕྱིར། བསམ་གཏན་བཞི་
པའི་སྐྱེས་སྟོབས་ཀྱི་ཆོས་ཡིན་པའི་ཕྱིར། དེ་དེར་ཐལ། བསམ་གཏན་བཞི་པའི་རྟེན་
ཅན་གྱི་གང་ཟག་ཡིན་ན་བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པས་
ཁྱབ་པ་གང་ཞིག །བསམ་གཏན་བཞི་པའི་རྟེན་ཅན་གྱི་གང་ཟག་གི་རྒྱུད་ཀྱི་བསམ་
གཏན་བཞི་པའི་དངོས་གཞི་དེ་དེའི་སྐྱེས་སྟོབས་ཀྱི་ཆོས་ཡིན་པའི་ཕྱིར། རྩ་བར་འདོད་
- 286 -



བསམ་གཟུགས་ཀྱི་མཐའ་དཔྱོད། །
ན། དེ་ཆོས་ཅན། དེ་མ་ཡིན་པར་ཐལ། བསམ་གཏན་བཞི་པ་བའི་རྒྱུད་ཀྱིས་བསྡུས་པ་
གང་ཞིག །ཁྱོད་བསམ་གཏན་དང་པོའི་དངོས་གཞིའི་སྙོམས་འཇུག་དག་པ་བ་ཡིན་
པའི་ཕྱིར།
ཁ་ཅིག །རྟོག་དཔྱོད་གཉེན་པོའི་ཡན་ལག་དང་ལྡན་པའི་སྒོ་ནས་འདོད་པ་ལ་
འདོད་ཆགས་དང་བྲལ་བས་རབ་ཏུ་ཕྱེ་བའི་དགེ་སེམས་རྩེ་གཅིག་པ་མཚུངས་ལྡན་དང་
བཅས་པ་གང་ཞིག །དབེན་པ་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་ལྡན་
པ་དེ། བསམ་གཏན་དང་པོའི་དངོས་གཞིའི་སྙོམས་འཇུག་གི་མཚན་ཉིད། ནང་རབ་ཏུ་
དང་བ་གཉེན་པོའི་ཡན་ལག་དང་ལྡན་པའི་སྒོ་ནས་རྟོག་དཔྱོད་ལ་འདོད་ཆགས་དང་
བྲལ་བས་རབ་ཏུ་ཕྱེ་བས་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་གང་
ཞིག །ཏིང་ངེ་འཛིན་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་ལྡན་པ་དེ་
བསམ་གཏན་གཉིས་པའི་དངོས་གཞིའི་སྙོམས་འཇུག་གི་མཚན་ཉིད། དྲན་ཤེས་བཞིན་
བཏང་སྙོམས་གསུམ་གཉེན་པོའི་ཡན་ལག་ཏུ་ལྡན་པའི་སྒོ་ནས་དགའ་བ་ལ་འདོད་
ཆགས་དང་བྲལ་བས་རབ་ཏུ་ཕྱེ་བའི་དགེ་སེམས་རྩེ་གཅིག་(༢༡བ)པ་མཚུངས་ལྡན་
དང་བཅས་པ་གང་ཞིག །དགའ་བས་དབེན་པའི་བདེ་བ་ཕན་ཡོན་གྱི་ཡན་ལག་ཏུ་ལྡན་
པ་དེ། བསམ་གཏན་གསུམ་པའི་དངོས་གཞིའི་སྙོམས་འཇུག་གི་མཚན་ཉིད། དྲན་པ་
དང་བཏང་སྙོམས་ཡོངས་དག་གཉེན་པོའི་ཡན་ལག་ཏུ་ལྡན་པའི་སྒོ་ནས་བདེ་བ་ལ་
འདོད་ཆགས་དང་བྲལ་བས་རབ་ཏུ་ཕྱེ་བའི་དགེ་སེམས་རྩེ་གཅིག་པ་མཚུངས་ལྡན་དང་
བཅས་པ་གང་ཞིག །ཚོར་བ་བཏང་སྙོམས་ཕན་ཡོན་གྱི་ཡན་ལག་ཏུ་ལྡན་པ་དེ། བསམ་
གཏན་བཞི་པའི་དངོས་གཞིའི་སྙོམས་འཇུག་གི་མཚན་ཉིད། སྦྱོར་བའི་དུས་སུ་གཟུགས་
དང་ཐོགས་པའི་འདུ་ཤེས་རགས་པ་ཡོད་པར་མཐོང་ནས་འདུ་ཤེས་དེ་ཉིད་ཡང་དང་
ཡང་དུ་བཤིག་ཅིང་། ཆོས་ཐམས་ཅད་ནམ་མཁའ་ལྟར་མཐའ་ཡས་སོ་སྙམ་དུ་སྒོམ་པ་
287 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ལ་བརྟེན་ནས། དངོས་གཞིའི་དུས་སུ་དེ་མངོན་དུ་གྱུར་པའི་དགེ་སེམས་རྩེ་གཅིག་པ་
མཚུངས་ལྡན་དང་བཅས་པ་དེ། ནམ་མཁའ་མཐའ་ཡས་ཀྱི་དངོས་གཞིའི་སྙོམས་འཇུག་
གི་མཚན་ཉིད། སྦྱོར་བའི་དུས་སུ་ཆོས་ཐམས་ཅད་ནི་ནམ་མཁའ་ལྟར་མཐའ་ཡས་སོ་
སྙམ་པ་དེ་ཉིད་དགག་བྱར་བྱས་ནས་ཆོས་ཐམས་ཅད་རྣམ་ཤེས་ལྟར་མཐའ་ཡས་སོ་སྙམ་
དུ་སྒོམ་པ་ལ་བརྟེན་ནས་དངོས་གཞིའི་དུས་སུ་དེ་མངོན་དུ་གྱུར་པའི་དགེ་སེམས་རྩེ་
གཅིག་པ་མཚུངས་ལྡན་དང་བཅས་པ་དེ། རྣམ་ཤེས་མཐའ་ཡས་ཀྱི་དངོས་གཞིའི་
སྙོམས་འཇུག་གི་མཚན་ཉིད། སྦྱོར་བའི་དུས་སུ་གཟུང་བྱ་ཅི་ཡང་མེད་སྙམ་དུ་བསྒོམས་
པ་ལ་བརྟེན་ནས་དངོས་གཞིའི་དུས་སུ་དེ་མངོན་དུ་གྱུར་པའི་དགེ་སེམས་རྩེ་གཅིག་པ་
མཚུངས་ལྡན་དང་བཅས་པ་དེ། ཅི་ཡང་མེད་ཀྱི་དངོས་གཞིའི་སྙོམས་འཇུག་གི་མཚན་
ཉིད། སྦྱོར་བའི་དུས་སུ་འདུ་ཤེས་རགས་པ་ནི་ནད་དང་འབྲས་དང་ཟུག་རྔུའོ། །འདུ་
ཤེས་མེད་པ་ནི་ཀུན་ནས་ཉོན་མོངས་པའོ། །འདུ་ཤེས་མེད་མིན་ནི་ཞི་བའོ། །གྱ་ནོམ་
པའོ་སྙམ་དུ་བསྒོམས་པ་ལ་བརྟེན་ནས་དངོས་གཞིའི་དུས་སུ་དེ་མངོན་དུ་གྱུར་པའི་དགེ་
སེམས་རྩེ་གཅིག་པ་མཚུངས་ལྡན་དང་བཅས་པ་དེ། (༢༢ན)སྲིད་རྩེའི་དངོས་གཞིའི་
སྙོམས་འཇུག་གི་མཚན་ཉིད། ཅེས་ཟེར། དེ་ལ་སྐྱོན་འཕེན་པ་ཁ་ཅིག་ན་རེ། མཚན་
ཉིད་དང་པོ་དེ་མི་འཐད་པར་ཐལ། རྟོག་དཔྱོད་གཉེན་པོའི་ཡན་ལག་དང་ལྡན་པའི་
བསམ་གཏན་དང་པོའི་དངོས་གཞིའི་སྙོམས་འཇུག་མེད་པའི་ཕྱིར་ཏེ། བསམ་གཏན་
དང་པོའི་དངོས་གཞིའི་སྙོམས་འཇུག་ཐོབ་ན་གཉེན་པོའི་ཡན་ལག་བཏང་ཟིན་པས་
ཁྱབ་པའི་ཕྱིར། དེ་ཐོབ་ན་འདོད་པ་ལ་འདོད་ཆགས་དང་བྲལ་ཟིན་པས་ཁྱབ་པའི་ཕྱིར།
གཞན་ཡང་། རྟོག་དཔྱོད་གཉེན་པོའི་ཡན་ལག་དང་ལྡན་པའི་བསམ་གཏན་དང་
པོའི་དངོས་གཞིའི་སྙོམས་འཇུག་མེད་པར་ཐལ། འཇིག་རྟེན་པའི་སྒོམ་སྤང་དུ་གྱུར་
པའི་འདོད་ཉོན་གྱི་དངོས་གཉེན་བྱེད་པའི་བསམ་གཏན་དང་པོའི་དངོས་གཞིའི་སྙོམས་
- 288 -



བས
བསམ་གཟུགས་ཀྱི་མཐའ་དཔྱོད། །
འཇུག་མེད་པའི་ཕྱིར། ཞེས་ཟེར་ན། འོ་ན་ཡན་ལག་ལྔ་དང་ལྡན་པའི་བསམ་གཏན་གྱི་
དངོས་གཞིའི་སྙོམས་འཇུག་མེད་པར་ཐལ། དེ་དང་ལྡན་པའི་བསམ་གཏན་དང་པོའི་དེ་
མེད་པའི་ཕྱིར། རྟགས་ཁས། འདོད་ན། མཛོད་འགྲེལ་ལས། ཏིང་ངེ་འཛིན་ནི་ཡན་
ལག་ཀྱང་ཡིན་ལ་བསམ་གཏན་ཡང་ཡིན་ནོ། །ལྷག་མ་རྣམས་ནི་ཡན་ལག་དག་ཡིན་
ནོ་ཞེས་གྲག་གོ །ཡན་ལག་བཞི་པའི་དམག་ཇི་ལྟ་བར་ཡན་ལག་ལྔ་པའི་བསམ་གཏན་
ཡང་དེ་དང་འདྲའོ། །ཞེས་གསུངས་པ་མི་འཐད་པར་ཐལ། འདོད་པའི་ཕྱིར། །
གཞན་ཡང་། རྣམ་མཁྱེན་དེ་ཤེས་སྒྲིབ་ཀྱི་གཉེན་པོ་བྱེད་པའི་ཡོན་ཏན་དང་མི་
ལྡན་པར་ཐལ། རྟོག་དཔྱོད་གཉེན་པོའི་ཡན་ལག་ཏུ་ལྡན་པའི་བསམ་གཏན་དང་པོའི་
དངོས་གཞིའི་སྙོམས་འཇུག་མེད་པའི་ཕྱིར། རྟགས་ཁས། འདོད་མི་ནུས་ཏེ། དེ་གཉེན་
པོའི་ཡན་ལག་དང་ལྡན་པའི་ཕྱིར་ཏེ། ལམ་བདེན་ཡིན་པའི་ཕྱིར། ཁྱབ་སྟེ། དག་
གསལ་གཉེན་པོའི་ཕྱོགས་ཉིད་ཀྱི། །ཞེས་གསུངས་པའི་ཕྱིར། གང་
རང་ལུགས་ཀྱིས་སྐྱོན་ནི། བསམ་གཏན་དང་པོའི་དངོས་གཞིའི་སྙོམས་འཇུག་
ཁྱད་པར་ཅན་ཆོས་ཅན། མཚན་ཉིད་དང་པོའི་ཟུར་དང་པོ་དེར་ཐལ། མཚོན་བྱ་དེའི་
ཕྱིར། འདོད་ན། ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་ཕྱེ་(༢༢བ)བའི་
རྟོག་པ་ཡོད་པར་ཐལ་ལོ། །འདོད་མི་ནུས་ཏེ། ཆོས་ཅན་དེའི་ཕྱིར། ཁྱབ་སྟེ། མཛོད་
ལས། རྟོག་མེད་བསམ་གཏན་ཁྱད་པར་ཅན། །ཞེས་གསུངས་པའི་ཕྱིར། །
གཞན་ཡང་། དེ་ཆོས་ཅན། དབེན་པ་ལས་སྐྱེས་པའི་དགའ་བདེ་ཕན་ཡོན་གྱི་ཡན་
ལག་ཏུ་ལྡན་པར་ཐལ། མཚོན་བྱ་དང་པོ་དེའི་ཕྱིར། འདོད་མི་ནུས་ཏེ། ཚོར་བ་བཏང་
སྙོམས་ཀྱི་ས་པ་ཡིན་པའི་ཕྱིར། མཛོད་ལས། རྣམ་གསུམ་བདེ་མིན་སྡུག་བསྔལ་
མིན། །ཞེས་གསུངས་པའི་ཕྱིར། ་་་་་
གཞན་ཡང་། སངས་རྒྱས་འཕགས་པའི་རྒྱུད་ཀྱི་བསམ་གཏན་གཉིས་པའི་དངོས་
- 289 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གཞིའི་སྙོམས་འཇུག་ཆོས་ཅན། མཚན་ཉིད་གཉིས་པ་དེར་ཐལ། མཚོན་བྱ་དེའི་ཕྱིར།
འདོད་མི་ནུས་ཏེ། ཤེས་སྒྲིབ་སྤངས་པའི་མཁྱེན་པ་ཡིན་པའི་ཕྱིར། གཞན་ཡང་།
སངས་རྒྱས་འཕགས་པའི་རྒྱུད་ཀྱི་བསམ་གཏན་བཞི་པའི་དངོས་གཞིའི་སྙོམས་འཇུག་
ཆོས་ཅན། ཚོར་བ་བཏང་སྙོམས་ཕན་ཡོན་གྱི་ཡན་ལག་ཏུ་ལྡན་པར་ཐལ། བསམ་
གཏན་བཞི་པའི་དངོས་གཞིའི་སྙོམས་འཇུག་ཡིན་པའི་ཕྱིར། འདོད་ན། སངས་རྒྱས་
འཕགས་པའི་རྒྱུད་ཀྱི་ཚོར་བ་བཏང་སྙོམས་ཡོད་པར་ཐལ་ལོ། །འདོད་མི་ནུས་ཏེ། དེའི་
རྒྱུད་ཀྱི་ཚོར་བ་ཡིན་ན། ཚོར་བ་བདེ་བ་ཡིན་དགོས་པའི་ཕྱིར། །
གཞན་ཡང་། དེའི་རྒྱུད་ཀྱི་ནམ་མཁའ་མཐའ་ཡས་ཀྱི་དངོས་གཞིའི་སྙོམས་འཇུག་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། ཆོས་ཐམས་ཅད་ནམ་
མཁའ་ ལྟར་ མཐའ་ ཡས་ པར་ ཐལ། འདོད་ པ་ གང་ ཞིག །རྣམ་ མཁྱེན་ ཡིན་ པའི་ ཕྱིར།
གཞན་ཡང་། དེའི་རྒྱུད་ཀྱི་ཅི་ཡང་མེད་ཀྱི་དངོས་གཞིའི་སྙོམས་འཇུག་ཆོས་ཅན། མཚན་
ཉིད་གསུམ་པ་དེར་ཐལ། མཚོན་བྱ་དེའི་ཕྱིར། འདོད་ན། གཟུང་བྱ་ཅི་ཡང་མེད་
པར་ཐལ། འདོད་པ་གང་ཞིག །རྣམ་མཁྱེན་ཡིན་པའི་ཕྱིར།
གཞན་ཡང་། དེའི་རྒྱུད་ཀྱི་སྲིད་རྩེའི་དངོས་གཞིའི་སྙོམས་འཇུག་ཆོས་ཅན། མཚན་
ཉིད་བཞི་པ་དེར་ཐལ། མཚོན་བྱ་དེའི་ཕྱིར། འདོད་ན། འདུ་ཤེས་མེད་མིན་ཞི་བ་དང་།
གྱ་ནོམ་དུ་ཐལ། འདོད་པ་གང་ཞིག །རྣམ་མཁྱེན་ཡིན་པའི་ཕྱིར། རྟགས་རྣམས་
དེར་ཐལ། དེ་ཡོད་པའི་ཕྱིར། དེའི་རྒྱུད་ལ་བསམ་གཟུགས་བརྒྱད་(༢༣ན)ཀ་ཡོད་པའི་
ཕྱིར། དེ་ཡོད་པར་ཐལ། དེའི་རྒྱུད་ལ་མཐར་གནས་སྙོམས་འཇུག་དགུ་ཡོད་པའི་ཕྱིར་
ཏེ། དེའི་རྒྱུད་ཀྱི་མཐར་གནས་སྙོམས་འཇུག་དགུ་ལ་སྙོམས་པར་འཇུག་པའི་ཡེ་ཤེས་
ཆོས་སྐུ་ཡོད་པའི་ཕྱིར་ཏེ། མཐར་གྱིས་ནི། སྙོམས་འཇུག་དགུ་ཡི་བདག་ཉིད་དང་། །
ཆོས་ཀྱི་སྐུ་ཞེས་བརྗོད་པ་ཡིན། །ཞེས་གསུངས་པའི་ཕྱིར། །
- 290 -



བསམ་གཟུགས་ཀྱི་མཐའ་དཔྱོད།
ཁ་ཅིག །རྟོག་དཔྱོད་གང་རུང་གཉེན་པོའི་ཡན་ལག་ཏུ་ལྡན་པའི་སྒོ་ནས་འདོད་པ་
ལ་འདོད་ཆགས་དང་བྲལ་བའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་
གང་ཞིག །དགའ་བདེ་དང་ཚོར་བ་བཏང་སྙོམས་གང་རུང་ཕན་ཡོན་གྱི་ཡན་ལག་ཏུ་
ལྡན་པ་དེ། བསམ་གཏན་དང་པོའི་དངོས་གཞིའི་སྙོམས་འཇུག་གི་མཚན་ཉིད། དེ་ལ་
དབྱེ་ན། བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་དང་ཁྱད་པར་
ཅན་གཉིས། དང་པོའི་མཚན་ཉིད་ནི། རྟོག་དཔྱོད་གཉེན་པོའི་ཡན་ལག་ཏུ་ལྡན་པའི་སྒོ་
ནས་འདོད་པ་ལ་འདོད་ཆགས་དང་བྲལ་བའི་དགེ་སེམས་རྩེ་གཅིག་པ་མཚུངས་ལྡན་
དང་བཅས་པ་གང་ཞིག །དགའ་བདེ་ཕན་ཡོན་གྱི་ཡན་ལག་ཏུ་ལྡན་པ་དེ། དང་པོའི་
མཚན་ཉིད། དཔྱོད་པ་གཉེན་པོའི་ཡན་ལག་དང་ལྡན་པའི་སྒོ་ནས་རྟོག་པ་ལ་འདོད་
ཆགས་དང་བྲལ་བའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་གང་ཞིག །
ཚོར་བ་བཏང་སྙོམས་ཕན་ཡོན་གྱི་ཡན་ལག་དང་ལྡན་པ་དེ་གཉིས་པའི་མཚན་ཉིད་
ཟེར་ན། བསམ་གཏན་དང་པོའི་དངོས་གཞིའི་སྙོམས་འཇུག་ཆོས་ཅན། རྟོག་དཔྱོད་
གང་རུང་གཉེན་པོའི་ཡན་ལག་ཏུ་ལྡན་པར་ཐལ། བསམ་གཏན་དང་པོའི་དངོས་གཞིའི་
སྙོམས་འཇུག་ཡིན་པའི་ཕྱིར། ཁྱབ་པ་ཁས། འདོད་ན། ཁྱོད་ཀྱི་ཡན་ལག་ཏུ་གྱུར་པའི་
རྟོག་དཔྱོད་གང་རུང་དེ་ཁྱོད་ཀྱི་ཡན་ལག་ཏུ་ཐལ་ལོ། །འདོད་ན། དེའི་ཡན་ལག་ཏུ་
གྱུར་པའི་རྟོག་དཔྱོད་གང་རུང་ཆོས་ཅན། དེའི་ཡན་ལག་མ་ཡིན་པར་ཐལ། རྟོག་པ་
ཡིན་པའི་ཕྱིར། །
གཞན་ཡང་། བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་དང་
ཁྱད་པར་ཅན་གཉིས་ཀ་ཆོས་ཅན། མཚན་ཉིད་(༢༣བ)དང་པོའི་ཟུར་ཕྱི་མ་དེར་ཐལ།
མཚོན་བྱ་དེའི་ཕྱིར། འདོད་མི་ནུས་ཏེ། དགའ་བདེ་ཕན་ཡོན་གྱི་ཡན་ལག་ཏུ་ཡང་མི་
ལྡན། ཚོར་བ་བཏང་སྙོམས་ཕན་ཡོན་གྱི་ཡན་ལག་ཏུ་ཡང་མ་ལྡན་པའི་ཕྱིར། དང་པོ་མ་
- 291 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
གྲུབ་ན། བསམ་གཏན་དང་པོའི་དངོས་གཞིའི་སྙོམས་འཇུག་ཁྱད་པར་ཅན་དེ། དགའ་
བདེ་ཕན་ཡོན་གྱི་ཡན་ལག་ཏུ་ལྡན་པར་ཐལ། མ་གྲུབ་པ་དེའི་ཕྱིར། ཕྱི་མ་རིགས་
འགྲེ །སྐྱོན་འཕེན་པ་ཁ་ཅིག །བསམ་གཏན་དང་པོའི་དངོས་གཞིའི་སྙོམས་འཇུག་ཁྱད་
པར་ཅན་ཡིན་ན། རྟོག་དཔྱོད་གཉེན་པོའི་ཡན་ལག་ཏུ་མི་ལྡན་པས་ཁྱབ་པར་ཐལ།
མཚན་ཉིད་ཕྱི་མ་གཉིས་འཐད་པའི་ཕྱིར། འདོད་ན། སྒྲ་དོན་འདྲེས་རུང་དུ་འཛིན་པའི་
རྟོག་པར་གྱུར་པའི་བསམ་གཏན་དང་པོའི་དངོས་གཞིའི་སྙོམས་འཇུག་ཁྱད་པར་ཅན་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་དེ་ཡིན་པར་ཐལ། དེ་ཡོད་པའི་ཕྱིར།
འདོད་ན། དེ་ཆོས་ཅན། ཁྱོད་རྟོག་པ་གཉེན་པོའི་ཡན་ལག་ལྡན་པར་ཐལ། ཁྱོད་ཀྱི་
ཡན་ལག་ཏུ་གྱུར་པའི་རྟོག་པ་ཡོད་པའི་ཕྱིར་ཏེ། ཁྱོད་ཀྱི་ཡན་ལག་ཏུ་གྱུར་པའི་དཔྱོད་
པ་དེ་ཁྱོད་ཀྱི་ཡན་ལག་ཏུ་གྱུར་པའི་རྟོག་པ་ཡིན་པའི་ཕྱིར། དེ་ཁྱོད་ཀྱི་ཡན་ལག་ཡིན་
པ་གང་ཞིག །རྟོག་པ་ཡིན་པའི་ཕྱིར་ན། འདིར་མ་ཁྱབ། །
ཡང་དེ་ཆོས་ཅན། ཁྱོད་ཀྱི་ཡན་ལག་ཏུ་གྱུར་པའི་ཤེས་པ་མེད་པར་ཐལ། ཁྱོད་ཀྱི་
ཡན་ལག་ཏུ་གྱུར་པའི་རྟོག་པ་ཡང་མེད། ཁྱོད་ཀྱི་ཡན་ལག་ཏུ་གྱུར་པའི་རྟོག་མེད་ཀྱི་
ཤེས་པ་ཡང་མེད་པའི་ཕྱིར། དང་པོ་དངོས། གཉིས་པ་མ་གྲུབ་ན། ཁྱོད་དང་མཚུངས་
ལྡན་གྱི་རྟོག་མེད་ཀྱི་ཤེས་པ་ཡོད་པར་ཐལ། མ་གྲུབ་པ་གང་ཞིག །ཁྱོད་ཀྱི་ཡན་ལག་
ཡིན་ན་ཁྱོད་དང་མཚུངས་ལྡན་ཡིན་དགོས་པའི་ཕྱིར། ཡང་དེ་ཆོས་ཅན། ཁྱོད་ཀྱི་ཡན་
ལག་ཏུ་གྱུར་པའི་རྟོག་པ་ཡོད་པར་ཐལ། ཁྱོད་ཀྱི་ཡན་ལག་ཏུ་གྱུར་པའི་སྒྲ་དོན་འདྲེས་
རུང་དུ་འཛིན་པའི་རྟོག་པ་ཡོད་པའི་ཕྱིར་ན་མ་ཁྱབ་སྟེ། རྟོག་མེད་བསམ་གཏན་ཁྱད་
པར་ཅན། །ཞེས་གསུངས་པ་མི་འཐད་པར་ཐལ། རྟོག་དཔྱོད་གཉེན་པོའི་ཡན་ལག་ཏུ་
ལྡན་པའི་བསམ་གཏན་དང་པོའི་གཞིའི་སྙོམས་འཇུག་ཁྱད་པར་ཅན་ཡོད་པའི་ཕྱིར།
མ་གྲུབ་ན་སོང་། དེར་ཐལ། (༢༤ན)སྒྲ་དོན་འདྲེས་རུང་དུ་འཛིན་པའི་རྟོག་པར་གྱུར་
- 292 -



བསམ་གཟུགས་ཀྱི་མཐའ་དཔྱོད། །
པའི་བསམ་གཏན་དང་པོའི་དངོས་གཞིའི་སྙོམས་འཇུག་ཁྱད་པར་ཅན་དེ་དེ་ཡིན་པའི་
ཕྱིར། མ་གྲུབ་ན། དེར་ཐལ། ཁྱོད་བསམ་གཏན་དང་པོའི་དངོས་གཞིའི་སྙོམས་འཇུག་
ཁྱད་པར་ཅན་གང་ཞིག །ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་གཉིས་ཡོད་པའི་
ཕྱིར་ཏེ། ཁྱོད་ཀྱི་ཡན་ལག་ཏུ་གྱུར་པའི་དཔྱོད་པ་དེ་ཁྱོད་ཀྱི་ཡན་ལག་ཏུ་གྱུར་པའི་རྟོག་
དཔྱོད་གཉིས་ཀ་ཡིན་པའི་ཕྱིར་ཏེ། དེ་ཁྱོད་ཀྱི་ཡན་ལག་ཏུ་གྱུར་པའི་རྟོག་པ་གང་
ཞིག །དེ་ཁྱོད་ཀྱི་ཡན་ལག་ཏུ་གྱུར་པའི་དཔྱོད་པ་ཡིན་པའི་ཕྱིར། རྟགས་ཁས། ཁ་ཅིག་
བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་ཆོས་ཅན། མཚན་ཉིད་
གཉིས་པའི་ཟུར་དང་པོ་དེར་ཐལ། མཚོན་བྱ་དེའི་ཕྱིར། འདོད་ན། ཁྱོད་རྟོག་དཔྱོད་
གཉིས་གཉེན་པོའི་ཡན་ལག་ཏུ་ལྡན་པར་ཐལ་ལོ། །འདོད་ན། དེ་ཆོས་ཅན། རྟོག་
དཔྱོད་གཉིས་ཁྱོད་ཀྱི་གཉེན་པོའི་ཡན་ལག་ཏུ་ཐལ། ཟེར་ན། མ་ཁྱབ། འདོད་ན། རྟོག་
དཔྱོད་གཉིས་ཀ་ཆོས་ཅན། ཁྱོད་བསམ་གཏན་གྱི་སས་བསྡུས་ཡིན་པར་ཐལ། ཁྱོད་
བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བའི་གཉེན་པོའི་ཡན་ལག་
ཡིན་པའི་ཕྱིར་ཟེར་ན། བསམ་གཟུགས་བརྒྱད་ལ་འགོག་པ་སྤེལ་ནས་ལུགས་མཐུན་
དུ་སྙོམས་པར་འཇུག་པའི་ཡར་འོང་ཐོད་རྒལ་གྱི་དངོས་གཞིའི་སྙོམས་འཇུག་ཆོས་ཅན།
འགོག་པ་དེ་ཁྱོད་ཀྱི་སྤེལ་ཆོས་སུ་ཐལ། ཁྱོད་འགོག་པ་སྤེལ་ནས་སྙོམས་པར་འཇུག་
པའི་ཐོད་རྒལ་གྱི་སྙོམས་འཇུག་ཡིན་པའི་ཕྱིར། མ་ཁྱབ་ན། བསམ་གཏན་དང་པོའི་
དངོས་གཞི་སྙོམས་འཇུག་ཙམ་པོ་བ་དེ་རྟོག་དཔྱོད་གཉེན་པོའི་ཡན་ལག་ཏུ་ལྡན་ན་
རྟོག་དཔྱོད་གཉིས་པོ་དེ་དེའི་ཡན་ལག་ཡིན་པས་ཁྱབ་པ་ཡོད་པར་བུད། འདོད་ན།
འགོག་པ་དེ་ཐོད་རྒལ་གྱི་ཏིང་ངེ་འཛིན་གྱི་གནས་སུ་ཐལ། འདོད་པའི་ཕྱིར། འདོད་ན།
དེ་ཐོབ་པའི་གང་ཟག་ཡིན་ན་ཐོད་རྒལ་གྱི་ཏིང་ངེ་འཛིན་ཐོབ་པའི་གང་ཟག་ཡིན་
དགོས་པར་ཐལ་ལོ། །
- 293 -



OA)
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
སྐྱོན་འཕེན་པ་ཁ་ཅིག །བསམ་གཏན་དང་པོའི་དངོས་གཞིའི་སྙོམས་འཇུག་ཙམ་
པོ་(༢༤བ)བའི་ཡན་ལག་ཏུ་གྱུར་པའི་རྟོག་པ་ཆོས་ཅན། རྟོག་དཔྱོད་གཉེན་པོའི་ཡན་
ལག་ཏུ་ལྡན་པར་ཐལ། བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་
ཡིན་པའི་ཕྱིར། དེ་དེར་ཐལ། ཡན་ལག་བཞི་པའི་དམག་ཇི་ལྟ་བ་བཞིན་དུ། ཞེས་
གསུངས་པའི་ཕྱིར། འདོད་ན། ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་ཕྱེ་
བའི་རྟོག་པ་ཡོད་པར་ཐལ་ལོ། །འདོད་ན། ཁྱོད་དང་མཚུངས་ལྡན་གྱི་རྟོག་པ་ཡོད་
པར་ཐལ་ལོ། །འདོད་མི་ནུས་ཏེ། ཁྱོད་རྟོག་པ་ཡིན་པའི་ཕྱིར། གཞན་ཡང་། བསམ་
གཏན་དང་པོའི་དངོས་གཞིའི་སྙོམས་འཇུག་ཙམ་པོ་བའི་ཡན་ལག་ཏུ་གྱུར་པའི་རྟོག་པ་
དེ་རྟོག་པ་ཐུག་མེད་ཡིན་པར་ཐལ། དེའི་ཡན་ལག་ཏུ་གྱུར་པའི་རྟོག་པ་དེ་དེའི་ཡན་
ལག་ཏུ་གྱུར་པའི་རྟོག་པ་ཡིན་པའི་ཕྱིར། ཟེར་ན། སྔོར་སྣང་དབང་ཤེས་ཉམས་སུ་མྱོང་
བའི་རང་རིག་དེ་རང་རིག་ཐུག་མེད་དུ་ཐལ། དེ་ཉམས་སུ་མྱོང་བའི་རང་རིག་དེ་རང་
རིག་ཉམས་སུ་མྱོང་བའི་རང་རིག་ཡིན་པའི་ཕྱིར། ཁྱབ་པ་འགྲིག །
ཁ་ཅིག །བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་ཆོས་ཅན།
ཁྱོད་རྟོག་དཔྱོད་གཉེན་པོའི་ཡན་ལག་ཏུ་ལྡན་པར་ཐལ། ཆོས་ཅན་དེའི་ཕྱིར། ཁྱབ་པ་
ཁས། འདོད་ན། ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་ཕྱེ་བའི་རྟོག་པ་
ཡོད་པར་ཐལ་ལོ། །འདོད་ན། དེ་ཆོས་ཅན། ཁྱོད་རང་གི་ཡན་ལག་ཏུ་གྱུར་པའི་རྟོག་
དཔྱོད་གཉིས་སུ་ཕྱེ་བའི་རྟོག་པ་དེ་དང་མཚུངས་ལྡན་རྣམ་པ་ལྔ་མཚུངས་ཡིན་པར་ཐལ།
ཁྱོད་ཀྱི་ཡན་ལག་ཏུ་གྱུར་པའི་དེ་ཡོད་པའི་ཕྱིར། འདོད་ན། ཁྱོད་སེམས་རྩིང་བའི་རྣམ་
པ་ཅན་གྱི་བློ་ཡིན་པར་ཐལ། འདོད་པ་གང་ཞིག །ཁྱོད་ཀྱི་ཡན་ལག་ཏུ་གྱུར་པའི་རྟོག་
པ་དེ་སེམས་རྙིང་བའི་བློ་ཡིན་པའི་ཕྱིར་ཏེ། མཛོད་ལས། རྟོག་དང་དཔྱོད་པ་རྩིང་ཞིབ་
ཉིད། །ཞེས་གསུངས་པའི་ཕྱིར། འདོད་ན། ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་
- 294 -



བསམ་གཟུགས་ཀྱི་མཐའ་དཔྱོད། །
གཉིས་སུ་ཕྱེ་བའི་དཔྱོད་པ་ཡོད་པར་ཐལ། ཁྱོད་རྟོག་དཔྱོད་གཉེན་པོའི་ཡན་ལག་ཏུ་
ལྡན་པའི་ཕྱིར། འདོད་ན། ཁྱོད་རང་གི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་ཕྱེ་
བའི་དཔྱོད་པ་དེ་དང་མཚུངས་ལྡན་རྣམ་པ་ལྔ་མཚུངས་སུ་ཐལ་ལོ། །(༢༥ན)འདོད་ན།
ཁྱོད་སེམས་ཞིབ་པའི་རྣམ་པ་ཅན་གྱི་བློ་ཡིན་པར་ཐལ། འདོད་པ་གང་ཞིག །ཁྱོད་ཀྱི་
ཡན་ལག་ཏུ་གྱུར་པའི་དཔྱོད་པ་དེ་སེམས་ཞིབ་པའི་རྣམ་པ་ཅན་གྱི་བློ་ཡིན་པའི་ཕྱིར་ཏེ།
མཛོད་ལས། རྟོག་དང་དཔྱོད་པ་རྩིང་ཞིབ་གཉིས། །ཅེས་གསུངས་པའི་ཕྱིར། འདོད་མི་
ནུས་ཏེ། སེམས་རྩིང་བའི་རྣམ་པ་ཅན་ཡིན་པའི་ཕྱིར་ཟེར་ན་མ་ཁྱབ། རྣམ་མཁྱེན་ཆོས་
ཅན། སེམས་རྩིང་བའི་རྣམ་པ་ཅན་མ་ཡིན་པར་ཐལ། སེམས་ཞིབ་པའི་རྣམ་པ་ཅན་གྱི་
བློ་ཡིན་པའི་ཕྱིར་ཏེ། ཁྱོད་སེམས་ཞིབ་པའི་རྣམ་པ་ཤར་བའི་བློ་ཡིན་པའི་ཕྱིར། འདོད་
མི་ནུས་ཏེ། སེམས་རྩིང་བའི་རྣམ་པ་ཤར་བའི་བློ་ཡིན་པའི་ཕྱིར། །
གཞན་ཡང་། མིག་ཤེས་སུ་གྱུར་པའི་ཚོར་བ་བདེ་བ་མེད་པར་ཐལ། གཟུགས་
འཛིན་མིག་གི་རྣམ་པར་ཤེས་པའི་འཁོར་དུ་བྱུང་བའི་ཚོར་བ་བདེ་བ་མེད་པའི་ཕྱིར། མ་
གྲུབ་ན་སོང་། གཟུགས་འཛིན་མིག་གི་རྣམ་པར་ཤེས་པ་ཆོས་ཅན། ཁྱོད་རང་གི་འཁོར་
དུ་བྱུང་བའི་ཚོར་བ་བདེ་བ་དང་མཚུངས་ལྡན་རྣམ་པ་ལྔ་མཚུངས་ཡིན་པར་ཐལ། ཁྱོད་
ཀྱི་འཁོར་དུ་བྱུང་བའི་ཚོར་བ་བདེ་བ་ཡོད་པའི་ཕྱིར། འདོད་ན། ཁྱོད་གཟུགས་ཡིད་
འོང་གི་རྣམ་པ་ཅན་གྱི་བློ་ཡིན་པར་ཐལ། འདོད་པ་གང་ཞིག །དེ་གཟུགས་ཡིད་འོང་གི་
རྣམ་ཅན་གྱི་བློ་ཡིན་པའི་ཕྱིར་ཏེ། མིག་ཤེས་སུ་གྱུར་པའི་ཚོར་བ་བདེ་བ་ཡིན་པའི་ཕྱིར།
འདོད་ན། མིག་ཤེས་སུ་གྱུར་པའི་ཚོར་བ་སྡུག་བསྔལ་མེད་པར་ཐལ། གཟུགས་འཛིན་
མིག་གི་རྣམ་པར་ཤེས་པའི་འཁོར་དུ་བྱུང་བའི་ཚོར་བ་སྡུག་བསྔལ་མེད་པའི་ཕྱིར། མ་
གྲུབ་ན་སོང་། དེ་ཆོས་ཅན། ཁྱོད་རང་གི་འཁོར་དུ་བྱུང་བའི་ཚོར་བ་སྡུག་བསྔལ་དང་
མཚུངས་ལྡན་རྣམ་པ་ལྔ་མཚུངས་ཡིན་པར་ཐལ། ཁྱོད་ཀྱི་འཁོར་དུ་བྱུང་བའི་ཚོར་བ་
- 295 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༽
སྡུག་བསྔལ་ཡོད་པའི་ཕྱིར། འདོད་ན། ཁྱོད་གཟུགས་ཡིད་མི་འོང་གི་རྣམ་པ་ཅན་གྱི་བློ་
ཡིན་པར་ཐལ། འདོད་པ་གང་ཞིག །དེ་གཟུགས་ཡིད་མི་འོང་གི་རྣམ་པ་ཅན་གྱི་བློ་
ཡིན་པའི་ཕྱིར། འདོད་མི་ནུས་ཏེ། གཟུགས་ཡིད་འོང་གི་རྣམ་པ་ཅན་གྱི་བློ་ཡིན་པའི་
ཕྱིར། ཁྱབ་པ་ཁས། །
ཁ་ཅིག །བསམ་གཏན་དང་པོའི་སྙོམས་འཇུག་གང་ཞིག །རང་གི་འོག་(༢༥བ)ས་
འདོད་པ་ལ་འདོད་ཆགས་དང་བྲལ་བས་རབ་ཏུ་ཕྱེ་བའི་རིགས་སུ་གནས་པ། བསམ་
གཏན་དང་པོའི་དངོས་གཞིའི་སྙོམས་འཇུག་གི་མཚན་ཉིད། བསམ་གཏན་གཉིས་པའི་
སྙོམས་འཇུག་གང་ཞིག །རང་གི་འོག་ས་བསམ་གཏན་དང་པོ་ལ། ཞེས་སོགས་གཞན་
རྣམས་ལ་ཡང་རིགས་འགྲེ་ཞེས་ཟེར་ན། བསམ་གཏན་དང་པོའི་སྙོམས་འཇུག་གང་
ཞིག །འདོད་པ་ལ་འདོད་ཆགས་དང་བྲལ་ན། མཚན་ཉིད་དང་པོའི་ཟུར་ཕྱི་མ་དེ་ཡིན་
དགོས་པར་ཐལ། མཚན་ཉིད་དང་པོ་དེ་འཐད་པའི་ཕྱིར། འདོད་ན། དགྲ་བཅོམ་ཐོབ་
མ་ཐག་པའི་སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་རྣམ་གྲོལ་ལམ་
ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། མཚོན་བྱ་དང་པོ་དེར་ཐལ།
མཚན་ཉིད་དེའི་ཕྱིར། འདོད་མི་ནུས་ཏེ། དེའི་ཉེར་བསྡོགས་ཡིན་པའི་ཕྱིར། ་་།
གཞན་ཡང་། བསམ་གཏན་དང་པོའི་དངོས་གཞིའི་སྙོམས་འཇུག་ཡིན་ན་བསམ་
ཏན་གཉིས་པའི་དེ་མ་ཡིན་དགོས་པར་ཐལ། མཚན་ཉིད་དེ་འཐད་པའི་ཕྱིར། འདོད་
ན། སངས་རྒྱས་འཕགས་པའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་
འཇུག་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། སངས་རྒྱས་འཕགས་པའི་
རྒྱུད་ཀྱི་བསམ་གཟུགས་བརྒྱད་ཀ་ཡིན་ཁྱབ་མཉམ་ཡིན་པའི་ཕྱིར་ཏེ། དེའི་རྒྱུད་ཀྱི་ཕར་
ཕྱིན་བཅུ་ག་ཡིན་ཁྱབ་མཉམ་ཡིན་པའི་ཕྱིར་ཏེ། རྣམ་མཁྱེན་ཡིན་ན་དེ་བཅུ་ག་ཡིན་
དགོས་པའི་ཕྱིར་ཏེ། དེ་ཡིན་ན་ཤེར་ཕྱིན་ཡིན་དགོས་པའི་ཕྱིར། །
- 296 -



བསམ
བསམ་གཟུགས་ཀྱི་མཐའ་དཔྱོད། །
ཁོ་ན་རེ། སངས་རྒྱས་འཕགས་པའི་རྒྱུད་ཀྱི་སྦྱིན་སོགས་བཅུ་ཡིན་ཁྱབ་མཉམ་
ཡིན་པར་ཐལ། དེའི་རྒྱུད་ཀྱི་ཕར་ཕྱིན་བཅུ་ཡིན་ཁྱབ་མཉམ་ཡིན་པའི་ཕྱིར་ན་མ་ཁྱབ།
ཡང་ཁོ་ན་རེ། སངས་རྒྱས་འཕགས་པའི་རྒྱུད་ཀྱི་བསམ་གཏན་དང་པོའི་དངོས་གཞིའི་
སྙོམས་འཇུག་ཆོས་ཅན། བསམ་གཏན་གཉིས་པའི་གོང་ས་ཡིན་པར་ཐལ། བསམ་
གཏན་གསུམ་པའི་དངོས་གཞི་ཡིན་པའི་ཕྱིར། འདོད་མི་ནུས་ཏེ། དེའི་འོག་ས་ཡིན་
པའི་ཕྱིར་ཏེ། བསམ་གཏན་དང་པོའི་དངོས་གཞིའི་སྙོམས་འཇུག་ཡིན་པའི་ཕྱིར།
རྟགས་ཁས། ཞེས་ཟེར་ན། བསམ་གཏན་དང་པོའི་(༢༦ན)དངོས་གཞིའི་སྙོམས་འཇུག་
ཡིན་ན་ནང་རབ་ཏུ་དང་བ་གཉེན་པོའི་ཡན་ལག་ཏུ་མི་ལྡན་པས་ཁྱབ་པར་ཐལ། དེ་
ཡིན་ན་བསམ་གཏན་གཉིས་པའི་དངོས་གཞིའི་སྙོམས་འཇུག་མ་ཡིན་དགོས་པའི་ཕྱིར།
འདོད་ན། དེ་ཡིན་ན་རྟོག་དཔྱོད་ཀྱི་རྟོག་པ་དང་བཅས་པས་ཁྱབ་པར་ཐལ་ལོ། །འདོད་
ན། སངས་རྒྱས་འཕགས་པའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་
འཇུག་ཆོས་ཅན། དེར་ཐལ། དེའི་ཕྱིར། གཞན་ཡང་། བསམ་གཏན་གསུམ་པའི་
དངོས་གཞིའི་སྙོམས་འཇུག་ཡིན་ན་དྲན་པ་དང་བཏང་སྙོམས་ཡོངས་དག་གཉེན་པོའི་
ཡན་ལག་ཏུ་མི་ལྡན་པས་ཁྱབ་པར་ཐལ། དེ་ཡིན་ན་བསམ་གཏན་བཞི་པའི་དངོས་
གཞིའི་སྙོམས་འཇུག་མ་ཡིན་དགོས་པའི་ཕྱིར། འདོད་ན། དེ་ཡིན་ན། བསམ་གཏན་གྱི་
སྐྱོན་བརྒྱད་ལས་མ་གྲོལ་བས་ཁྱབ་པར་ཐལ་ལོ། །འདོད་ན། སངས་རྒྱས་འཕགས་
པའི་རྒྱུད་ཀྱི་བསམ་གཏན་གསུམ་པའི་དངོས་གཞིའི་སྙོམས་འཇུག་ཆོས་ཅན། དེར་ཐལ།
དེའི་ཕྱིར། དེས་ན་སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་
གཏན་གཟུགས་མེད་ཀྱི་དངོས་གཞིའི་སྙོམས་འཇུག་བརྒྱད་ཡིན་ཁྱབ་མཉམ་ཡིན་བྱས་
པ་ལ་ཁོ་ན་རེ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་སྲིད་རྩེའི་དངོས་
གཞིའི་སྙོམས་འཇུག་ཏུ་གྱུར་པའི་ལམ་ཟག་མེད་ཡོད་པར་ཐལ། དེའི་རྒྱུད་ལ་བསམ་
297-



OmA
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གཏན་དང་པོའི་དངོས་གཞིའི་སྙོམས་འཇུག་ཏུ་གྱུར་པའི་དེ་ཡོད་པ་གང་ཞིག །དེའི་
རྒྱུད་ཀྱི་སྲིད་རྩེའི་དངོས་གཞིའི་སྙོམས་འཇུག་དང་དེའི་རྒྱུད་ཀྱི་བསམ་གཏན་དང་པོའི་
དངོས་གཞིའི་སྙོམས་འཇུག་གཉིས་ཡིན་ཁྱབ་མཉམ་ཡིན་པའི་ཕྱིར། འདོད་ན། འགྲེལ་
ཆེན་ལས། གང་ཡང་འདོད་པ་ཁམས་དང་སྲིད་རྩེ་ན། །བྱང་ཆུབ་ལམ་གྱི་ཡན་ལག་
སྤངས་ཞེས་བྱ་བ་ནི་ཐབས་ལ་མི་མཁས་པ་ཡིན་པའི་ཕྱིར། ཉན་ཐོས་ཀྱི་དབང་དུ་བྱས་
པ་ཡིན་གྱི་དེ་དང་འདི་ལ་འགལ་བ་མེད་དོ། །ཞེས་བྱ་བ་ནི་ཁ་ཅིག་གོ །ཞེས་གསུངས་
པ་མི་འཐད་པར་ཐལ། འདོད་པའི་ཕྱིར་ན་མ་ཁྱབ་སྟེ། ཐེག་དམན་གྱི་གྲུབ་མཐའི་
དབང་དུ་བྱས་ན་སྲིད་རྩེའི་སེམས་(༢༦བ)དང་ལམ་ཟག་མེད་ཀྱི་གཞི་མཐུན་མེད་ཀྱང་
ཐེག་ཆེན་གྱི་གྲུབ་མཐའི་དབང་དུ་བྱས་ན་དེ་ཡོད་པ་ལུང་དེའི་དོན་ཡིན་པའི་ཕྱིར། དེ་
ལྟར་མ་ཡིན་ན་ལུང་དེའི་དོན་མ་གྲུབ་པར་ཐལ། འདོད་སེམས་དང་ལམ་ཟག་མེད་ཀྱི་
གཞི་མཐུན་ཡོད་པའི་ཕྱིར་ཏེ། འདོད་པའི་སས་བསྡུས་ཀྱི་ཐེག་དམན་གྱི་མི་སློབ་ལམ་
ཡོད་པའི་ཕྱིར། ཉན་ཐོས་དགྲ་བཅོམ་པའི་རྒྱུད་ཀྱི་སོ་ཐར་གྱི་སྡོམ་པ་དེ་དེ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། འདོད་པའི་སས་བསྡུས་གང་ཞིག །ཕྱི་མ་
ཡིན་པའི་ཕྱིར། དང་པོ་དེར་ཐལ། སོ་ཐར་གྱི་སྡོམ་པ་ཡིན་པའི་ཕྱིར། གཉིས་པ་
དེར་ཐལ། ཉན་ཐོས་ཚོགས་ལམ་པའི་རྒྱུད་ཀྱི་སོ་ཐར་གྱི་སྡོམ་པ་དེ་ཚོགས་ལམ་ཡིན་
པའི་ཕྱིར་ཏེ། ཀུན་བཏུས་ལས། ཚོགས་ཀྱི་ལམ་གང་ཞེ་ན། སོ་སོ་སྐྱེ་བོའི་ཚུལ་ཁྲིམས་
དང༌། དབང་པོའི་སྒོ་སྡོམ་པ་དང་། ཞེས་གསུངས་པའི་ཕྱིར། །
ཁོ་ན་རེ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་གཏན་
དང་པོའི་དངོས་གཞིའི་སྙོམས་འཇུག་དེ་བསམ་གཏན་དང་པོའི་དངོས་གཞིའི་སྙོམས་
འཇུག་ཙམ་པོ་བ་དང་ཁྱད་པར་ཅན་གཉིས་ཀ་ཡིན་པར་ཐལ། དེ་བསམ་གཟུགས་བརྒྱད་
ཀ་ཡིན་པའི་ཕྱིར། འདོད་ན། དེ་ཆོས་ཅན། རྟོག་བཅས་དཔྱོད་བཅས་ཀྱི་བསམ་གཏན་
- 298 -



བསམ་གཟུགས་ཀྱི་མཐའ་དཔྱོད། །
གྱི་སྙོམས་འཇུག་ཡིན་པར་ཐལ། བསམ་གཏན་དང་པོའི་དངོས་གཞིའི་སྙོམས་འཇུག་
ཙམ་པོ་བ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། རྟོག་མེད་དཔྱོད་བཅས་ཀྱི་དེ་
ཡིན་པའི་ཕྱིར་ཏེ། བསམ་གཏན་དང་པོའི་དངོས་གཞིའི་སྙོམས་འཇུག་ཁྱད་པར་ཅན་
ཡིན་པའི་ཕྱིར། །
འདིའི་ལན་ལ། ཁ་ཅིག །སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་
ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་ལ་ཙམ་ཁྱད་གཉིས་ཀྱི་དབྱེ་བ་
མེད་དེ། བསམ་གཏན་དང་པོའི་དངོས་གཞིའི་སྙོམས་འཇུག་ཟག་མེད་ལ་དེ་མེད་པའི་
ཕྱིར། རྟོག་དཔྱོད་གཉེན་པོའི་ཡན་ལག་ཏུ་ལྡན་པའི་བསམ་གཏན་དང་པོའི་དངོས་
གཞིའི་སྙོམས་འཇུག་ཟག་མེད་མེད་པའི་ཕྱིར། ཞེས་ཟེར་བ་མི་འཐད་དེ། ཟག་མེད་ས་
དགུ་མེད་པར་ཐལ། བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བར་
གྱུར་པའི་ལམ་ཟག་མེད་མེད་པའི་ཕྱིར། གཞན་(༢༧ན)ཡང་། སྤང་བྱ་ཅིག་ཅར་བའི་
ཉན་ཐོས་དགྲ་བཅོམ་དེས་བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་
རྗེས་སུ་བསམ་གཏན་གཉིས་པའི་དངོས་གཞི་ཐོབ་དོན་དུ་བསམ་གཏན་གཉིས་པའི་
ཉེར་བསྡོགས་སྒོམ་པ་ཡོད་པར་ཐལ། དེས་བསམ་གཏན་དང་པོའི་དངོས་གཞིའི་སྙོམས་
འཇུག་ཐོབ་པའི་དུས་སུ་བསམ་གཏན་གཉིས་པའི་དངོས་གཞི་མ་ཐོབ་པའི་ཕྱིར། འདོད་
ན། དེས་དེའི་རྗེས་སུ་བསམ་གཏན་གཉིས་པའི་ཉེར་བསྡོགས་ཡིད་བྱེད་དྲུག་རིམ་ཅན་
དུ་སྒོམ་པ་གཅིག་ཡོད་པར་ཐལ། འདོད་པ་གང་ཞིག །དེའི་ཉེར་བསྡོགས་ཟག་མེད་
མེད་པའི་ཕྱིར། འདོད་ན། དེའི་རྒྱུད་ལ་འཇིག་རྟེན་པའི་བར་ཆད་མེད་ལམ་གྱིས་
བསྡུས་པའི་བསམ་གཏན་གཉིས་པའི་ཉེར་བསྡོགས་ཡོད་པར་ཐལ། འདོད་པའི་ཕྱིར།
འདོད་ན། དེའི་རྒྱུད་ལ་འཇིག་རྟེན་པའི་སྒོམ་སྤང་དུ་གྱུར་པའི་བསམ་གཏན་དང་པོའི་
ཉོན་མོངས་ཀྱི་དངོས་གཉེན་བྱེད་པའི་བསམ་གཏན་གཉིས་པའི་ཉེར་བསྡོགས་ཡོད་
- 299 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽
པར་ཐལ། འདོད་པའི་ཕྱིར། །
ཁོ་ན་རེ། དེའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་ཆོས་
ཅན། ཁྱོད་ཀྱི་གོང་ས་མེད་པར་ཐལ། ཁྱོད་སྲིད་རྩེའི་དངོས་གཞིའི་སྙོམས་འཇུག་ཡིན་
པའི་ཕྱིར་ན་མ་ཁྱབ། འདོད་མི་ནུས་ཏེ། ཁྱོད་ཆོས་ཅན་དེ་དང་གཅིག་ཡིན་པའི་ཕྱིར། །
ཡང་ཁོ་ན་རེ། སྲིད་རྩེའི་དངོས་གཞིའི་སྙོམས་འཇུག་གི་གོང་ས་ཡོད་པར་ཐལ།
སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་སྲིད་རྩེའི་དངོས་གཞིའི་སྙོམས་
འཇུག་གི་གོང་ས་ཡོད་པའི་ཕྱིར། མ་གྲུབ། དེར་ཐལ། དེའི་རྒྱུད་ཀྱི་བསམ་གཏན་གྱི་
དངོས་གཞིའི་སྙོམས་འཇུག་གི་དེ་ཡོད་པ་གང་ཞིག །དེ་གཉིས་ཡིན་ཁྱབ་མཉམ་ཡིན་
པའི་ཕྱིར་ན་མ་ཁྱབ་སྟེ། སངས་རྒྱས་འཕགས་པའི་རྒྱུད་ཀྱི་སྟོང་ཉིད་མངོན་སུམ་དུ་
རྟོགས་པའི་མཁྱེན་པ་ཉན་ཐོས་ཀྱི་རྟོགས་རིགས་སུ་གནས་པར་ཐལ། དེའི་རྒྱུད་ཀྱི་གང་
ཟག་གི་བདག་མེད་མངོན་སུམ་དུ་རྟོགས་པའི་མཁྱེན་པ་ཉན་ཐོས་ཀྱི་རྟོགས་རིགས་སུ་
གནས་པ་གང་ཞིག །དེ་གཉིས་ཡིན་ཁྱབ་མཉམ་ཡིན་པའི་ཕྱིར། ཁྱབ་པ་ཁས། །
ཁ་ཅིག །ཟག་མེད་ཀྱི་བསམ་གཟུགས་བརྒྱད་ཡིན་ཁྱབ་མཉམ་ཡིན་ཟེར་ན།
བསམ་གཏན་(༢༧བ)དང་པོའི་དངོས་གཞིའི་སྙོམས་འཇུག་ཐོབ་པའི་གང་ཟག་ཡིན་ན།
བསམ་གཏན་གཉིས་པའི་དེ་ཐོབ་པའི་གང་ཟག་ཡིན་དགོས་པར་ཐལ། བསམ་གཏན་
དང་པོའི་དངོས་གཞིའི་སྙོམས་འཇུག་ཐོབ་པའི་ཕྱིར་མི་འོང་ཡིན་ན། བསམ་གཏན་
གཉིས་པའི་དེ་ཐོབ་པའི་ཕྱིར་མི་འོང་ཡིན་དགོས་པའི་ཕྱིར། མ་གྲུབ་ན་སོང་། བསམ་
གཏན་དང་པོའི་དངོས་གཞིའི་སྙོམས་འཇུག་ཐོབ་བསམ་གཏན་གཉིས་པའི་དེ་མ་ཐོབ་
པའི་ཕྱིར་མི་འོང་གི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་
པ་ཆོས་ཅན། བསམ་གཏན་གཉིས་པའི་དངོས་གཞིའི་སྙོམས་འཇུག་ཟག་མེད་ཡིན་
པར་ཐལ། བསམ་གཏན་དང་པོའི་དངོས་གཞིའི་སྙོམས་འཇུག་ཟག་མེད་ཡིན་པའི་
- 300 -



བསམ་གཟུགས་ཀྱི་མཐའ་དཔྱོད།
ཕྱིར། ཁྱབ་པ་ཁས། དེར་ཐལ། གང་ཟག་གི་བདག་མེད་མངོན་སུམ་དུ་རྟོགས་པའི་
མཁྱེན་པ་གང་ཞིག །བསམ་གཏན་དང་པོའི་དངོས་གཞིའི་སྙོམས་འཇུག་ཡིན་པའི་
ཕྱིར། དང་པོ་དངོས་ཕྱི་མ་དེར་ཐལ། དེ་དེའི་ཉེར་བསྡོགས་མ་ཡིན་པའི་ཕྱིར། རྩ་བར་
འདོད་ན། དེ་འདྲ་བའི་ཕྱིར་མི་འོང་ཆོས་ཅན། ཁྱོད་ཀྱིས་བསམ་གཏན་གཉིས་པའི་དངོས་
གཞིའི་སྙོམས་འཇུག་ཟག་མེད་ཐོབ་པར་ཐལ། ཁྱོད་ཀྱི་རྒྱུད་ཀྱི་གང་ཟག་གི་བདག་མེད་
མངོན་སུམ་དུ་རྟོགས་པའི་མཁྱེན་པ་དེ་བསམ་གཏན་གཉིས་པའི་དངོས་གཞིའི་སྙོམས་
འཇུག་ཡིན་པའི་ཕྱིར། །
གཞན་ཡང་། རྒྱུན་ཞུགས་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་
མེད་ལམ་ཆོས་ཅན། སྲིད་རྩེའི་སྙོམས་འཇུག་ཟག་མེད་ཡིན་པར་ཐལ། བསམ་གཏན་
དང་པོའི་སྙོམས་འཇུག་ཟག་མེད་ཡིན་པའི་ཕྱིར། ཁྱབ་པ་ཁས། དེར་ཐལ། དེའི་ཉེར་
བསྡོགས་ཟག་མེད་ཡིན་པའི་ཕྱིར། འདོད་ན་སླ། །
ཁོ་ན་རེ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་རྣམ་གྲོལ་ལམ་
ཆོས་ཅན། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་སྲིད་རྩེའི་སྙོམས་
འཇུག་ཡིན་པར་ཐལ། དེའི་རྒྱུད་ཀྱི་བསམ་གཏན་དང་པོའི་སྙོམས་འཇུག་ཡིན་པའི་
ཕྱིར། ཁྱབ་སྟེ། དེའི་རྒྱུད་ཀྱི་བསམ་གཟུགས་བརྒྱད་ཡིན་ཁྱབ་མཉམ་ཡིན་པའི་ཕྱིར་
ཟེར་ན་མ་(༢༨ན)ཁྱབ། རྟགས་གྲུབ་སྟེ། དེའི་རྒྱུད་ཀྱི་བསམ་གཏན་དང་པོའི་དངོས་
གཞིའི་སྙོམས་འཇུག་ནས། སྲིད་རྩེའི་དངོས་གཞིའི་སྙོམས་འཇུག་གི་བར་ཡིན་ཁྱབ་
མཉམ་ཡིན་པའི་ཕྱིར། །
ཁ་ཅིག །བསམ་གཏན་གྱི་རབ་མཐའ་ཡིན་ན་བསམ་གཏན་བཞི་པའི་དངོས་
གཞིའི་སྙོམས་འཇུག་ཡིན་པས་ཁྱབ་ཟེར་ན། དེ་མ་ཁྱབ་པར་ཐལ། བསམ་གཟུགས་
བརྒྱད་ལ་རབ་མཐའ་ཡོད་པའི་ཕྱིར།།
- 301 -



OA)
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
༽
རང་ལུགས་ལ་བསམ་གཏན་དང་གཟུགས་མེད་
དངོས་གཞིའི་ངོ་བོ་སོགས་བཤད་པ། །
གཉིས་པ་རང་ལུགས་ནི། བསམ་གཏན་གཟུགས་མེད་ཀྱི་ངོ་བོ་ལ། དངོས་ཀྱི་
དོན། དབྱེ་བ། ཕྱེ་བ་སོ་སོའི་དོན་བཤད་པའོ། །དང་པོ་ལ། རྒྱུ་སྙོམས་འཇུག་གི་བསམ་
གཏན་གཟུགས་མེད་བཤད་པ་དང་། འབྲས་བུ་སྐྱེ་བའི་བསམ་གཏན་གཟུགས་མེད་
བཤད་པ་གཉིས། དང་པོ་ནི། ཡན་ལག་གི་སྒོ་ནས་རང་གི་འོག་ས་ལས་འདས་པའི་
བསམ་གཏན་གྱི་དངོས་གཞིའི་སས་བསྡུས་ཀྱི་དགེ་བའི་རིག་པ། བསམ་གཏན་གྱི་
དངོས་གཞིའི་སྙོམས་འཇུག་གི་མཚན་ཉིད། བསམ་གཏན་གྱི་དངོས་གཞིའི་སྙོམས་
འཇུག་གང་ཞིག །རང་འབྲས་སྡུག་བསྔལ་བདེན་པ་སྐྱེད་བྱེད་ཀྱི་འཁོར་བས་བསྡུས་
པའི་ཆོས། རྒྱུ་སྙོམས་འཇུག་གི་བསམ་གཏན་གྱི་དངོས་གཞིའི་སྙོམས་འཇུག་གི་མཚན་
ཉིད། དམིགས་པའི་སྒོ་ནས་རང་གི་འོག་ས་ལས་འདས་པའི་གཟུགས་མེད་ཀྱི་དངོས་
གཞིའི་སས་བསྡུས་ཀྱི་དགེ་བའི་རིག་པ་དེ། གཟུགས་མེད་ཀྱི་དངོས་གཞིའི་སྙོམས་
འཇུག་གི་མཚན་ཉིད། གཟུགས་མེད་ཀྱི་དངོས་གཞིའི་སྙོམས་འཇུག་གང་ཞིག །རང་
འབྲས་སྡུག་བསྔལ་བདེན་པ་སྐྱེད་བྱེད་ཀྱི་འཁོར་བས་བསྡུས་པའི་ཆོས། རྒྱུ་སྙོམས་
འཇུག་གི་གཟུགས་མེད་ཀྱི་དངོས་གཞིའི་སྙོམས་འཇུག་གི་མཚན་ཉིད། དེས་ན་བསམ་
གཏན་རྣམས་ལ་ཡན་ལག་གི་སྒོ་ནས་རང་གི་འོག་ས་ལས་འདས་པ་ཞེས་བརྗོད་པའི་
རྒྱུ་མཚན་ཡོད་དེ། དེའི་དངོས་གཞིའི་སྙོམས་འཇུག་གོང་མ་གོང་མ་རྣམས་འོག་མ་འོག་
མའི་ཡན་ལག་རགས་པ་རྣམས་ལས་ངེས་པར་འབྱུང་ཞིང་། དེ་རྣམས་ལ་ཡན་ལག་མི་
འདྲ་བའི་དབྱེ་བ་ཡོད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། གཟུགས་མེད་ཀྱི་
དངོས་གཞིའི་(༢༨བ)སྙོམས་འཇུག་རྣམས་ལ། དམིགས་པའི་སྒོ་ནས་རང་གི་འོག་ས་
- 302 -



བས3
དེ བསམ་གཟུགས་ཀྱི་མཐའ་དཔྱོད། །
ལས་འདས་པ་ཞེས་བརྗོད་པའི་རྒྱུ་མཚན་ཡོད་དེ། དེའི་དངོས་གཞིའི་སྙོམས་འཇུག་
གོང་མ་གོང་མ་རྣམས་འོག་མ་འོག་མའི་དམིགས་པ་རགས་པ་རྣམས་ལས་ངེས་པར་
འབྱུང་ཞིང་། དེ་རྣམས་ལ་དམིགས་པ་མི་འདྲ་བའི་ཁྱད་པར་ཡོད་ཅིང་། ཡན་ལག་མི་
འདྲ་བའི་ཁྱད་པར་མེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། །
གཉིས་པ་ནི། ཚེ་རབས་གཞན་དུ་རྒྱུ་སྙོམས་འཇུག་གི་བསམ་གཏན་སྒོམ་པའི་
རྣམ་སྨིན་གྱི་འབྲས་བུ་དང་། རྒྱུ་མཐུན་གྱི་འབྲས་བུ་གང་རུང་གིས་བསྡུས་པའི་སྐྱེས་ཐོབ་
ཀྱི་ཆོས། འབྲས་བུ་སྐྱེ་བའི་བསམ་གཏན་གྱི་མཚན་ཉིད། དཔེར་ན། ཚངས་རིས་ནས་
འོག་མིན་གྱི་བར་གྱི་སེམས་ཅན་གྱི་རྒྱུད་ཀྱི་སྐྱེས་སྟོབས་ཀྱི་ཆོས་ལྟ་བུ། ཚེ་རབས་གཞན་
དུ་རྒྱུ་སྙོམས་འཇུག་གི་གཟུགས་མེད་བསྒོམས་པའི་རྣམ་སྨིན་གྱི་འབྲས་བུ་དང་རྒྱུ་མཐུན་
གྱི་འབྲས་བུ་གང་རུང་གིས་བསྡུས་པའི་སྐྱེས་སྟོབས་ཀྱི་ཆོས། འབྲས་བུ་སྐྱེ་བའི་གཟུགས་
མེད་ཀྱི་མཚན་ཉིད། དཔེར་ན། གཟུགས་མེད་རིགས་བཞིར་སྐྱེས་པའི་སེམས་ཅན་གྱི་
རྒྱུད་ཀྱི་སྐྱེས་སྟོབས་ཀྱི་ཆོས་ལྟ་བུའོ། ། ད་བ་ས་
དེས་ན་རྒྱུ་སྙོམས་འཇུག་གི་བསམ་གཏན་དང་འབྲས་བུ་སྐྱེ་བའི་བསམ་གཏན་
གཉིས་འགལ་ལམ་ཞེ་ན། མི་འགལ་ཏེ། དེ་ལ་མུ་བཞི་ཡོད་པའི་ཕྱིར་ཏེ། རྒྱུ་སྙོམས་
འཇུག་གི་བསམ་གཏན་ཡིན་ལ། འབྲས་བུ་སྐྱེ་བའི་བསམ་གཏན་མ་ཡིན་པའི་མུ །
འབྲས་བུ་སྐྱེ་བའི་བསམ་གཏན་ཡིན་ལ། གཅིག་ཤོས་མ་ཡིན་པའི་མུ། གཉིས་ཀ་ཡིན་
པའི་མུ། གཉིས་ཀ་མ་ཡིན་པའི་མུ་བཞིར་ཡོད་པའི་ཕྱིར། དང་པོ་ནི། འདོད་པའི་རྟེན་
ཅན་གྱི་སོ་སོ་སྐྱེ་བོའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་དག་
པ་བ་ལྟ་བུ། །
གཉིས་པ་ནི། གཟུགས་ཁམས་པའི་གང་ཟག་གི་རྒྱུད་ཀྱི་རྣམ་སྨིན་གྱི་ངོ་བོར་གྱུར་
པའི་གཟུགས་ཕུང་ལྟ་བུ། །
- 303 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གསུམ་པ་ནི། བསམ་གཏན་དང་པོའི་རྟེན་ཅན་གྱི་སོ་སོ་སྐྱེ་བོའི་རྒྱུད་ཀྱི་བསམ་
གཏན་དང་པོའི་དངོས་གཞིའི་སྙོམས་འཇུག་དང་། བསམ་གཏན་བཞི་པའི་རྟེན་ཅན་གྱི་
སོ་སོ་སྐྱེ་བོའི་རྒྱུད་ཀྱི་བསམ་(༢༩ན)གཏན་གྱི་དངོས་གཞིའི་སྙོམས་འཇུག་ལྟ་བུ། བཞི་
པ་ནི་སླ། །
གཉིས་པ་དབྱེ་བ་ལ། གོང་སའི་དངོས་གཞིའི་སྙོམས་འཇུག་དེ་ལ་བརྒྱད་ཡོད་དེ།
བསམ་གཏན་དང་པོའི་དངོས་གཞི་ནས། སྲིད་རྩེའི་དངོས་གཞིའི་སྙོམས་འཇུག་གི་བར་
བརྒྱད་ཡོད་པའི་ཕྱིར། དེས་ན་བསམ་གཏན་དང་པོ་ནས་ཅི་ཡང་མེད་ཀྱི་བར་ལ་ཉོན་
མོངས་ཅན། དག་པ་བ། ཟག་མེད་གསུམ་དུ་ཡོད་དེ། མཛོད་ལས། དེ་ལྟར་སྙོམས་
འཇུག་དངོས་གཞིའི་རྫས། །རྣམ་པ་བརྒྱད་བདུན་རྣམ་པ་གསུམ། །ཞེས་གསུངས་པའི་
ཕྱིར། མངོན་པ་གོང་འོག་གཉིས་ལས་སྲིད་རྩེའི་དངོས་གཞིའི་སྙོམས་འཇུག་ཟག་མེད་
མེད་པར་བཤད་དེ། ཀུན་བཏུས་ལས། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ནི།
འདུ་ཤེས་ཀྱི་རྒྱུ་བ་ཡོངས་སུ་མི་གསལ་བའི་ཕྱིར་འཇིག་རྟེན་པ་ཉིད་དེ། དེའི་ཕྱིར་
མཚན་མ་མེད་པ་ཞེས་བྱའོ། །ཞེས་དང་། འགྲེལ་ཆེན་ལས། འདོད་པ་ཁམས་དང་སྲིད་
རྩེ་ན། །བྱང་ཆུབ་ལམ་གྱི་ཡན་ལག་སྤངས། །ཞེས་གསུངས་པའི་ཕྱིར། མངོན་པ་གོང་
འོག་གཉིས་ལྟ་བུས། དེ་ལྟར་བཤད་ཀྱང་། རང་ལུགས་ནི། སྲིད་རྩེའི་དངོས་གཞིའི་
སྙོམས་འཇུག་ཟག་མེད་ཡོད་དེ། ཐེག་ཆེན་གྱི་སྒོམ་ལམ་བར་ཆད་མེད་ལམ་གསར་དུ་
སྐྱེ་བའི་སེམས་རྟེན་དུ་གྱུར་པའི་སྲིད་རྩེའི་དངོས་གཞིའི་སྙོམས་འཇུག་ཟག་མེད་ཡོད་
པར་འགྲེལ་ཆེན་ལས་བཤད་པའི་ཕྱིར། དེ་བཞིན་དུ་ཐེག་དམན་གྱི་ལམ་ཟག་མེད་དང་
སྲིད་རྩེའི་སེམས་ཀྱི་གཞི་མཐུན་ཡོད་དེ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་
པས་བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པའི་ཚེ། དེའི་ངོ་བོར་
གྱུར་པའི་བསམ་གཟུགས་བརྒྱད་ཀ་ཐོབ་པའི་ཕྱིར།
- 304 -



བསམ་གཟུགས་ཀྱི་མཐའ་དཔྱོད།
བསམ་གཟུགས་བརྒྱད་པོ་སོ་སོའི་ངོ་བོ་བཤད་པ།
གསུམ་པ་ཕྱེ་བ་སོ་སོའི་དོན་བཤད་པ་ལ། བསམ་གཟུགས་བརྒྱད་སོ་སོའི་ངོ་བོ་
བཤད་པ། སྙོམས་འཇུག་ཉོན་མོངས་ཅན་བཤད་པ། དག་པ་བ་བཤད་པ། ཟག་མེད་
བཤད་པ། བསམ་གཏན་གྱི་ཡན་ལག་བཤད་པ། གཟུགས་མེད་ཀྱི་དམིགས་པ་བཤད་
པའོ། །དང་པོ་ནི། རང་གི་འོག་ས་འདོད་པ་ལ་འདོད་ཆགས་(༢༩བ)དང་བྲལ་བའི་
རིགས་སུ་གནས་པའི་བསམ་གཏན་དང་པོའི་དངོས་གཞིའི་སས་བསྡུས་ཀྱི་དགེ་བའི་
རིག་པ། བསམ་གཏན་དང་པོའི་དངོས་གཞིའི་སྙོམས་འཇུག་གི་མཚན་ཉིད། དབྱེ་ན།
ཙམ་ཁྱད་གཉིས། བསམ་གཏན་དང་པོའི་དངོས་གཞིའི་སྙོམས་འཇུག་གང་ཞིག །ཚོར་
བ་བདེ་བའི་ས་པའི་རིགས་སུ་གནས་པ་དེ་ཙམ་པོ་བའི་མཚན་ཉིད། དེ་གང་ཞིག །ཚོར་
བ་བཏང་སྙོམས་གྱི་ས་པའི་རིགས་སུ་གནས་པ་དེ་ཁྱད་པར་ཅན་གྱི་མཚན་ཉིད། དེ་ལ་
ཙམ་ཁྱད་གཉིས་སུ་བྱེད་པའི་རྒྱུ་མཚན་ཡོད་དེ། དེའི་ཡན་ལག་ཏུ་གྱུར་པའི་རྟོག་པ་ལ་
འདོད་ཆགས་དང་བྲལ་ནས། དེའི་ཡན་ལག་ཏུ་གྱུར་པའི་དཔྱོད་པ་ལ་འདོད་ཆགས་དང་
མ་བྲལ་བའི་བསམ་གཏན་དང་པོའི་དངོས་གཞིའི་སྙོམས་འཇུག་ཡོད་པའི་རྒྱུ་མཚན་
གྱིས་དེ་ལྟར་འབྱེད་པའི་ཕྱིར། བསམ་གཏན་གཉིས་པ་ཡན་ཆད་ཀྱི་དངོས་གཞིའི་
སྙོམས་འཇུག་ལ་ཙམ་ཁྱད་གཉིས་སུ་མི་འབྱེད་དེ། བསམ་གཏན་གཉིས་པའི་དངོས་
གཞིའི་སྙོམས་འཇུག་གི་ཡན་ལག་རྣམས་ནང་ཕན་ཚུན་ལ་འདོད་ཆགས་དང་བྲལ་དཀའ་
སླའི་ཁྱད་པར་མེད་པའི་ཕྱིར། རང་གི་འོག་ས་བསམ་གཏན་དང་པོ་ལ་འདོད་ཆགས་
དང་བྲལ་བའི་རིགས་སུ་གནས་པའི་བསམ་གཏན་གཉིས་པའི་དངོས་གཞིའི་སས་བསྡུས་
ཀྱི་དགེ་བའི་རིག་པ། བསམ་གཏན་གཉིས་པའི་དངོས་གཞིའི་སྙོམས་འཇུག་གི་མཚན་
ཉིད། དེས་གཞན་རྣམས་ལ་རིགས་འགྲེ །རང་གི་འོག་ས་ཅི་ཡང་མེད་པ་ལ་འདོད་
- 305 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཆགས་དང་བྲལ་བའི་ རིགས་སུ་གནས་པའི་སྲིད་རྩེའི་དངོས་གཞིའི་སས་བསྡུས་ཀྱི་
དགེ་བའི་རིག་པ། སྲིད་རྩེའི་དངོས་གཞིའི་སྙོམས་འཇུག་གི་མཚན་ཉིད།
སྙོམས་འཇུག་ཉོན་མོངས་ཅན་བཤད་པ།
གཉིས་པ་སྙོམས་འཇུག་ཉོན་མོངས་ཅན་བཤད་པ་ལ། གང་ལ་ཉོན་མོངས་པར་
བྱ་བའི་གཞི། གང་གིས་ཉོན་མོངས་པར་བྱ་བའི་ཆོས། ཇི་ལྟར་ཉོན་མོངས་པར་བྱེད་
པའི་ཚུལ་དང་གསུམ་ལས། དང་པོ་ནི། བསམ་གཏན་གཟུགས་མེད་ཀྱི་དངོས་གཞིའི་
སྙོམས་འཇུག་དག་པ་བ་རྣམས་ཡིན་ཏེ། མཛོད་ལས། འཇིག་རྟེན་པ་ཡི་དགེ་བ་
ནི། །དག་པ་དེ་ནི་དེས་མྱོང་བྱ། །ཞེས་གསུངས་པའི་ཕྱིར། ད་
གཉིས་པ་ལ་བཞི་ཡོད་དེ། སྲེད་པ། ལྟ་བ། ང་རྒྱལ། མ་(༣༠ན)རིག་པ་རྣམས་སུ་
ཡོད་པའི་ཕྱིར་ཏེ། ཀུན་བཏུས་ལས། ལུང་དུ་མ་བསྟན་པའི་རྩ་བ་བཞི་པོ། སྲེད་པ་དང་།
ལྟ་བ་དང༌། ང་རྒྱལ་དང་། མ་རིག་པ་སྟེ། ཞེས་དང་། མཛོད་ལས། གཞན་མིན་བཞི་
ཞེས་ཉི་འོག་པ། །དེ་དག་སྲེད་ལྟ་ང་རྒྱལ་རྨོངས། །ཞེས་གསུངས་པའི་ཕྱིར། དེས་ན།
ཀུན་བཏུས་ལས། ལུང་དུ་མ་བསྟན་ཞེས་སྨོས་པས་དགེ་བ་དང་མི་དགེ་བ་གཉིས་ཀྱིས་
ཉོན་མོངས་པར་མི་བྱེད་པ་དེ་བསྟན། དེས་ན་མི་དགེ་བས་ཉོན་མོངས་པར་མི་བྱེད་དེ།
ཁམས་གོང་ན་མི་དགེ་བ་མེད་པའི་ཕྱིར། རྩ་བ་བཞི་པོ་ཞེས་སྨོས་པས། ཁོང་ཁྲོས་ཉོན་
མོངས་པར་མི་བྱེད་པ་དེ་བསྟན། དེས་ན་ཁོང་ཁྲོས་ཉོན་མོངས་པར་མི་བྱེད་དེ། ཁམས་
གོང་ན་ཁོང་ཁྲོ་མེད་པའི་ཕྱིར། །
གསུམ་པ་ནི། བསམ་གཏན་གྱི་དངོས་གཞིའི་སྙོམས་འཇུག་དག་པ་བ་ལ་མཉམ་
པར་བཞག་པའི་ཚེ་སྙོམས་འཇུག་གི་བདེ་བ་ལ་རོ་མྱོང་གི་སྲེད་པ་སྐྱེས་ཏེ། ཕྱིས་སྙོམས་
འཇུག་དེ་སྲེད་པ་དེ་དང་མཚུངས་ལྡན་དུ་གྱུར་པ་ནི་སྲེད་པས་ཉོན་མོངས་པར་བྱེད་
- 306 -



བསམ་གཟུགས་ཀྱི་མཐའ་དཔྱོད། །
པའི་ཚུལ་དང་། ཡང་དེ་ལ་མཉམ་པར་བཞག་པའི་ཚེ་མངོན་ཤེས་ཀྱི་མཐུས་སྔོན་དང་
ཕྱི་མའི་མཐའ་འགའ་ཞིག་མཐོང་བ་ན། བདག་དང་འཇིག་རྟེན་རྟག་པའོ་སྙམ་པའི་ལྟ་
བ་ངན་པ་སྐྱེས་ཏེ། ཕྱིས་སྙོམས་འཇུག་དེ་ལྟ་བ་དེ་དང་མཚུངས་ལྡན་དུ་གྱུར་པ་ནི་ལྟ་
བས་ཉོན་མོངས་པར་བྱེད་པའི་ཚུལ་དང། དེ་ལ་མཉམ་པར་བཞག་པའི་ཚེ་བདག་གིས་
ནི་སྙོམས་འཇུག་འདི་ཐོབ་ཀྱིས་གཞན་གྱིས་ནི་མ་ཐོབ་བོ་སྙམ་པའི་སེམས་ཁེངས་པས་
ང་རྒྱལ་སྐྱེས་པ་དེ། ཕྱིས་སྙོམས་འཇུག་དེ་ང་རྒྱལ་དེ་དང་མཚུངས་ལྡན་དུ་གྱུར་པ་ནི།
ང་རྒྱལ་གྱིས་ཉོན་མོངས་པར་བྱེད་པའི་ཚུལ་དང༌། དེ་ལ་མཉམ་པར་བཞག་པའི་ཚེ་མ་
རིག་པའི་དབང་གིས་བདག་གིས་ཐོབ་པའི་སྙོམས་འཇུག་འདི་ཐར་ལམ་ཡིན་ནམ་མིན་
སྙམ་པའི་ཐར་ལམ་ལ་ཐེ་ཚོམ་སྐྱེ་སྟེ། ཕྱིས་སྙོམས་འཇུག་དེ་མ་རིག་པ་དང་མཚུངས་
ལྡན་དུ་གྱུར་པ་ནི། མ་རིག་པས་ཉོན་མོངས་པར་བྱེད་པའི་ཚུལ་ཡིན་ནོ། །འོ་ན།
སྙོམས་འཇུག་ཉོན་མོངས་ཅན་རྣམས་སྙོམས་འཇུག་ཡིན་ནམ། ཞེ་ན། མ་ཡིན་ཏེ།
སྙོམས་འཇུག་ཡིན་ན་དགེ་བ་ཡིན་དགོས། དེ་རྣམས་ཉོན་མོངས་ཅན་ཡིན་པའི་ཕྱིར།
དང་པོ་དེར་ཐལ། སྙོམས་འཇུག་དགེ་བ་རྩེ་(༣༠བ)གཅིག་པ། །ཞེས་གསུངས་པའི་
ཕྱིར། །
གཞན་ཡང་། བསམ་གཏན་གྱི་སྙོམས་འཇུག་ཉོན་མོངས་ཅན་རྣམས་སྙོམས་
འཇུག་མ་ཡིན་ཏེ། དེ་རྣམས་དེའི་ཡན་ལག་དང་ཡང་མི་ལྡན་པའི་ཕྱིར་ཏེ། མཛོད་ལས།
ཉོན་མོངས་ཅན་ལ་དགའ་བདེ་དང༌། །རབ་དང་ཤེས་བཞིན་དྲན་པ་དང༌། །བཏང་
སྙོམས་དྲན་པ་དག་པ་མེད། །ཅེས་གསུངས་པའི་ཕྱིར། ཁོ་ན་རེ། སྙོམས་འཇུག་ཉོན་
མོངས་ཅན་རྣམས་སྙོམས་འཇུག་མ་ཡིན་ན། དེ་ལྟར་སྙོམས་འཇུག་དངོས་གཞིའི་རྫས། །
རྣམ་པ་བརྒྱད་བདུན་རྣམ་པ་གསུམ། །ཞེས་སྙོམས་འཇུག་གི་དབྱེ་བར་བཤད་པ་དང་
འགལ་ལོ་ཞེས་ཟེར་ན་སྐྱོན་མེད་དེ། དེ་རྣམས་སྙོམས་འཇུག་གི་རྫས་རྒྱུན་ཙམ་ཡིན་
- 307 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༽
པས། དེ་ལ་སྙོམས་འཇུག་གི་མིང་གིས་བཏགས་ནས་བསྟན་པ་ཡིན་པའི་ཕྱིར། དཔེར་
ན། ས་བོན་རུལ་བ་དེ་ས་བོན་མིན་ཀྱང་ས་བོན་གྱི་མིང་གིས་བཏགས་པ་བཞིན་ནོ། །
མཛོད་འགྲེལ་ལས། ཉོན་མོངས་ཅན་ཇི་ལྟར་བསམ་གཏན་ཡིན་ཞེ་ན་ལོག་པར་སེམས་
པའི་ཕྱིར། ཧ་ཅང་ཐལ་བར་འགྱུར་རོ་ཞེ་ན་མ་ཡིན་ཏེ། དེ་དང་རིགས་མཐུན་པ་ཁོ་ན་
ལ་དེའི་མིང་དུ་བཏགས་པའི་ཕྱིར་ཏེ། དཔེར་ན། ས་བོན་རུལ་བ་བཞིན་ནོ། །ཞེས་
གསུངས། སྙོམས་འཇུག་གི་རྫས་རྒྱུན་གང་ཞིག་རང་སའི་ཉོན་མོངས་པས་བསླད་པ་དེ།།
སྙོམས་འཇུག་ཉོན་མོངས་ཅན་གྱི་མཚན་ཉིད།།
བསམ་གཏན་སྙོམས་འཇུག་དག་པ་བ་དེ་བསྟན་པ། །
གསུམ་པ་བསམ་གཏན་གྱི་སྙོམས་འཇུག་དག་པ་བ་བཤད་པ་ལ། བསམ་གཏན་
གྱི་དངོས་གཞིའི་སྙོམས་འཇུག་གང་ཞིག །འཇིག་རྟེན་པའི་དགེ་བས་བསྡུས་པ། བསམ་
གཏན་གྱི་དངོས་གཞིའི་སྙོམས་འཇུག་དག་པ་བའི་མཚན་ཉིད། དབྱེ་ན། དག་པ་བ་
ཉམས་པ་ཆ་མཐུན། གནས་པ་ཆ་མཐུན། ཁྱད་པར་ཆ་མཐུན། ངེས་འབྱེད་ཆ་མཐུན་
དང་བཞི། དང་པོ་ནི། བསམ་གཏན་གྱི་དངོས་གཞིའི་སྙོམས་འཇུག་དག་པ་བ་གང་
ཞིག །རང་གི་མཇུག་ཐོགས་སུ་རང་སའི་ཉོན་མོངས་དང་རང་གི་འོག་སའི་ཉོན་མོངས་
གང་རུང་སྐྱེ་བ་དང་རྗེས་སུ་མཐུན་པ་དེ། ཉམས་པ་ཆ་མཐུན་གྱི་མཚན་ཉིད། དེ་གང་
ཞིག །རང་གི་འཇུག་ཐོགས་སུ་རང་སའི་དངོས་གཞིའི་སྙོམས་འཇུག་དག་པ་བ་གཞན་
སྐྱེ་བ་དང་རྗེས་སུ་མཐུན་པ་དེ། གནས་པ་ཆ་མཐུན་གྱི་མཚན་ཉིད། དེ་གང་ཞིག །རང་
གི་མཇུག་ཐོགས་སུ་རང་གི་གོང་(༣༡ན)སའི་དངོས་གཞིའི་སྙོམས་འཇུག་དག་པ་གཞན་
སྐྱེ་བ་དང་རྗེས་སུ་མཐུན་པ་དེ་ཁྱད་པར་ཆ་མཐུན་གྱི་མཚན་ཉིད། དེ་གང་ཞིག་རང་གི་
མཇུག་ཐོགས་སུ་དངོས་གཞིའི་སྙོམས་འཇུག་ཟག་མེད་སྐྱེ་བ་དང་རྗེས་སུ་མཐུན་པ་དེ་
- 308 -



བས
བསམ་གཟུགས་ཀྱི་མཐའ་དཔྱོད། །
ངེས་འབྱེད་ཆ་མཐུན་གྱི་མཚན་ཉིད་ཡིན་ཏེ། མཛོད་ལས། དག་པ་ཉམས་པ་ཆ་མཐུན་
སོགས། །རྣམ་བཞི་དེ་ནི་གོ་རིམ་བཞིན། །ཉོན་མོངས་སྐྱེ་དང་རང་ས་དང༌། །གོང་དང་
ཟག་མེད་རྗེས་མཐུན་པའོ། །ཞེས་གསུངས་པའི་ཕྱིར། །
གཟུགས་མེད་ཀྱི་དངོས་གཞིའི་སྙོམས་འཇུག་གང་ཞིག །འཇིག་རྟེན་པའི་དགེ་
བས་བསྡུས་པ་དེ། གཟུགས་མེད་ཀྱི་དངོས་གཞིའི་སྙོམས་འཇུག་དག་པ་བའི་མཚན་ཉིད།
ཡང་བསམ་གཏན་གྱི་དངོས་གཞིའི་སྙོམས་འཇུག་དག་པ་བ་ལ་དབྱེ་ན། བསམ་གཏན་
དང་པོ་ནས་བཞི་པའི་བར་བཞི་ཡོད། བསམ་གཏན་དང་པོའི་དངོས་གཞིའི་སྙོམས་
འཇུག་གང་ཞིག །འཇིག་རྟེན་པའི་དགེ་བས་བསྡུས་པ་དེའི་དངོས་གཞིའི་སྙོམས་འཇུག་
དག་པ་པའི་མཚན་ཉིད། དབྱེ་ན་བཞི་ཡོད་དོ། །མཚན་ཉིད་ནི་སྲིད་རྩེའི་བར་དུ་ཡང་སྔ་
མས་རིགས་འགྲེ །ཁྱད་པར་ནི། སྲིད་རྩེའི་དངོས་གཞིའི་སྙོམས་འཇུག་དག་པ་བ་ཁྱད་
པར་ཆ་མཐུན་མེད་དེ། སྲིད་རྩེ་ལ་གོང་ས་མེད་པའི་ཕྱིར། །
ཁ་ཅིག། མངོན་པ་གོང་འོག་གཉིས་ཀྱི་ལུགས་ལ་སྲིད་རྩེའི་དངོས་གཞིའི་སྙོམས་
འཇུག་དག་པ་བ་ངེས་འབྱེད་ཆ་མཐུན་མེད་དེ། སྲིད་རྩེའི་སེམས་དང་ཐེག་དམན་གྱི་
ལམ་ཟག་མེད་ཀྱི་གཞི་མཐུན་མེད་པའི་ཕྱིར། ཟེར་བ་མི་འཐད་དེ། མངོན་པ་གོང་འོག་
ལྟར་ན་ཡང་། སྲིད་རྩེའི་དངོས་གཞིའི་སྙོམས་འཇུག་དག་པ་བ་ངེས་འབྱེད་ཆ་མཐུན་
ཡོད་པར་ཐལ། རང་གི་མཇུག་ཐོགས་དེ་མ་ཐག་ཏུ་སྙོམས་འཇུག་ཟག་མེད་སྐྱེ་བ་དང་
རྗེས་སུ་མཐུན་པའི་སྲིད་རྩེའི་དངོས་གཞིའི་སྙོམས་འཇུག་དག་པ་བ་ཡོད་པའི་ཕྱིར་ཏེ།
རང་གི་མཇུག་ཐོགས་དེ་མ་ཐག་ཏུ་ཅི་ཡང་མེད་ཀྱི་དངོས་གཞིའི་སྙོམས་འཇུག་ཟག་
མེད་སྐྱེ་བ་དང་རྗེས་སུ་མཐུན་པའི་སྲིད་རྩེའི་དངོས་གཞིའི་སྙོམས་འཇུག་དག་པ་བ་ཡོད་
པའི་ཕྱིར་ཏེ། སྲིད་རྩེའི་རྟེན་ཅན་གྱི་ཕྱིར་མི་འོང་དེས་ཅི་ཡང་མེད་ཀྱི་སེམས་ལ་བརྟེན་
ནས་སྲིད་རྩེ་ལ་ཆགས་བྲལ་བྱེད་པའི་ཕྱིར་ཏེ། མཛོད་ལས། བསམ་གཏན་གཟུགས་
- 309 -



༩ །
རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
(༣༡བ)མེད་རང་དང་ནི། །ཞེས་སོགས་གསུངས་པའི་ཕྱིར།
།
སྙོམས་འཇུག་ཟག་མེད་བཤད་པ། །
བཞི་པ་སྙོམས་འཇུག་ཟག་མེད་བཤད་པ་ལ། བསམ་གཏན་གྱི་དངོས་གཞིའི་
སྙོམས་འཇུག་གང་ཞིག །འཇིག་རྟེན་ལས་འདས་པའི་དགེ་བར་དམིགས་པ་དེ། དེའི་
དངོས་གཞིའི་སྙོམས་འཇུག་ཟག་མེད་ཀྱི་མཚན་ཉིད། གཟུགས་མེད་ཀྱི་དངོས་གཞིའི་
སྙོམས་འཇུག་གང་ཞིག །འཇིག་རྟེན་ལས་འདས་པའི་དགེ་བར་དམིགས་པ་དེ་དེའི་
དངོས་གཞིའི་སྙོམས་འཇུག་ཟག་མེད་ཀྱི་མཚན་ཉིད་ཡིན་ཏེ། མཛོད་ལས། ཟག་མེད་
འཇིག་རྟེན་འདས་ཀྱི་ཡིན། །ཞེས་གསུངས་པའི་ཕྱིར། ད་
བསམ་གཏན་གྱི་ཡན་ལག་དང་སོ་སོའི་ངོ་བོ་
ངོས་བཟུང་ཚུལ་བཤད་པ། དེ་
ལྔ་པ་བསམ་གཏན་གྱི་ཡན་ལག་བཤད་པ་ལ། དབྱེ་བ། བསྡུ་བ། སོ་སོའི་ངོ་བོ་
ངོས་བཟུང་བའོ། །དང་པོ་ནི། བསམ་གཏན་གྱི་ཡན་ལག་དེ་ལ་བཅོ་བརྒྱད་ཡོད་དེ།
བསམ་གཏན་དང་པོའི་ཡན་ལག་ལྔ། གཉིས་པའི་བཞི། གསུམ་པའི་ལྔ། བཞི་པའི་
བཞི་རྣམས་སུ་ཡོད་པའི་ཕྱིར། དང་པོ་ལ་ལྔ་ཡོད་དེ། གཉེན་པོའི་ཡན་ལག་རྟོག་དཔྱོད་
གཉིས། ཕན་ཡོན་གྱི་ཡན་ལག་དབེན་པ་ལས་སྐྱེས་པའི་དགའ་བདེ་གཉིས། གནས་ཀྱི་
ཡན་ལག་ཏིང་ངེ་འཛིན་རྣམས་སུ་ཡོད་པའི་ཕྱིར། །
ཁ ་
གཉིས་པའི་ཡན་ལག་བཞི་ཡོད་དེ། གཉེན་པོའི་ཡན་ལག་ནང་རབ་ཏུ་དང་བ་
དང་། ཕན་ཡོན་གྱི་ཡན་ལག་ཏིང་ངེ་འཛིན་ལས་སྐྱེས་པའི་དགའ་བདེ་གཉིས། གནས་
ཀྱི་ཡན་ལག་ཏིང་ངེ་འཛིན་རྣམས་སུ་ཡོད་པའི་ཕྱིར། །
- 310 -



བསམ་གཟུགས་ཀྱི་མཐའ་དཔྱོད། །
གསུམ་པའི་ཡན་ལག་ལྔ་ཡོད་དེ། གཉེན་པོའི་ཡན་ལག་དྲན་པ་ཤེས་བཞིན་བཏང་
སྙོམས་གསུམ། ཕན་ཡོན་གྱི་ཡན་ལག་དགའ་བས་དབེན་པའི་བདེ་བའི་དབང་པོ་
གནས་ཀྱི་ཡན་ལག་ཏིང་ངེ་འཛིན་རྣམས་སུ་ཡོད་པའི་ཕྱིར། །
1: བཞི་པའི་ཡན་ལག་ལ་བཞི་ཡོད་དེ། གཉེན་པོའི་ཡན་ལག་དྲན་པ་དང་བཏང་
སྙོམས་ཡོངས་དག་གཉིས། ཕན་ཡོན་གྱི་ཡན་ལག་ཚོར་བ་བཏང་སྙོམས། གནས་ཀྱི་
ཡན་ལག་ཏིང་ངེ་འཛིན་རྣམས་སུ་ཡོད་པའི་ཕྱིར་ཏེ། མཛོད་ལས། དང་པོ་ལ་ལྔ་རྟོག་
དཔྱོད་དང་། །དགའ་དང་བདེ་དང་ཏིང་འཛིན་རྣམས། །གཉིས་པ་ལ་ནི་ཡན་ལག་
བཞི། །རབ་དང་དང་ནི་དགའ་ལ་སོགས། །གསུམ་པ་ལ་ལྔ་བཏང་སྙོམས་དང༌། །དྲན་
དང་ཤེས་བཞིན་བདེ་དང་གནས། །མཐའ་ན་བཞི་དྲན་བཏང་སྙོམས་དང་། །བདེ་མིན་
སྡུག་མིན་ཏིང་འཛིན་(༣ ༢ན)རྣམས། །ཞེས་གསུངས་པའི་ཕྱིར། ད་
གཉིས་པ་ལ་བསྡུ་བ་ནི། མཛོད་པའི་ལུགས་དང་། ཀུན་བཏུས་ཀྱི་ལུགས་གཉིས།
དང་པོ་ནི། བསམ་གཏན་གྱི་ཡན་ལག་དེ་ལ་མིང་གི་སྒོ་ནས་བཅོ་བརྒྱད་དུ་དབྱེ་བ་དེ།
རྫས་ཀྱིས་བསྡུ་ན་བཅུ་གཅིག་ཏུ་འདུ་བ་ཡིན་ཏེ། རྟོག་དཔྱོད་གཉིས། དགའ་བདེ་
གཉིས། ཏིང་ངེ་འཛིན། ནང་རབ་དུ་དང་བ། དྲན་ཤེས་བཞིན་བཏང་སྙོམས་གསུམ།
ཚོར་བ་སེམས་བདེ་བའི་དབང་པོ། ཚོར་བ་བཏང་སྙོམས་ཀྱི་དབང་པོ་རྣམས་སུ་འདུ་
བའི་ཕྱིར། ། མ་
རང་ལུགས་ནི། ཀུན་བཏུས་ཀྱི་རྗེས་སུ་འབྲང་ཞིང་། དེའི་ལུགས་ལ། བསམ་
གཏན་གྱི་ཡན་ལག་རྣམ་པ་དགུར་འདུ་སྟེ། དགའ་བདེ་གཉིས་ངོ་བོ་གཅིག་ཅིང༌། ནང་
རབ་ཏུ་དང་བ་དྲན་ཤེས་བཞིན་བཏང་སྙོམས་གསུམ་ལས་རྫས་གཞན་མ་ཡིན་པའི་
ཕྱིར། གཞན་ཡང་། བསམ་གཏན་གྱི་ཡན་ལག་རྣམས་གསུམ་དུ་ཡང་འདུ་སྟེ། གནོད་
པ་སྤོང་བ་གཉེན་པོའི་ཡན་ལག །ཕན་པ་སྒྲུབ་པ་ཕན་ཡོན་གྱི་ཡན་ལག །ཏིང་ངེ་འཛིན་
-311-



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
གནས་ཀྱི་ཡན་ལག་དང་གསུམ་དུ་འདུ་བའི་ཕྱིར། དེ་ཡང་ཡིན་ཏེ། བསམ་གཏན་དང་
པོའི་ཡན་ལག་ཏུ་གྱུར་པའི་རྟོག་དཔྱོད་གཉིས། གཉིས་པའི་ཡན་ལག་ཏུ་གྱུར་པའི་ནང་
རབ་ཏུ་དང་བ། གསུམ་པའི་ཡན་ལག་ཏུ་གྱུར་པའི་དྲན་ཤེས་བཞིན་བཏང་སྙོམས་
གསུམ། བཞི་པའི་ཡན་ལག་ཏུ་གྱུར་པའི་དྲན་པ་དང་བཏང་སྙོམས་ཡོངས་དག་རྣམས་
གནོད་པ་སྤོང་བ་གཉེན་པོའི་ཡན་ལག་ཏུ་འདུ། བསམ་གཏན་དང་པོའི་ཡན་ལག་ཏུ་
གྱུར་པའི་དབེན་པ་ལས་སྐྱེས་པའི་དགའ་བདེ་གཉིས། གཉིས་པའི་ཡན་ལག་ཏུ་གྱུར་
པའི་ཏིང་ངེ་འཛིན་ལས་སྐྱེས་པའི་དགའ་བདེ་གཉིས། གསུམ་པའི་ཡན་ལག་ཏུ་གྱུར་
པའི་དགའ་བས་དབེན་པའི་བདེ་བའི་དབང་པོ། བཞི་པའི་ཡན་ལག་ཏུ་གྱུར་པའི་ཚོར་
བ་བཏང་སྙོམས་རྣམས་ཕན་ཡོན་གྱི་ཡན་ལག་ཏུ་འདུ། བཞི་གའི་ཏིང་ངེ་འཛིན་རྣམས་
གནས་ཀྱི་ཡན་ལག་ཏུ་འདུ་བའི་ཕྱིར། དང་པོ་གྲུབ་སྟེ། བསམ་གཏན་དང་པོའི་ཡན་
ལག་ཏུ་གྱུར་པའི་རྟོག་དཔྱོད་གཉིས་ནས་བཞི་པའི་ཡན་ལག་ཏུ་གྱུར་པའི་དྲན་པ་དང་
བཏང་སྙོམས་ཡོངས་དག་གི་བར་རྣམས་རང་རང་གི་ཉེར་བསྡོགས་ཀྱི་སྐབས་(༣༢བ)ཀྱི
་གཉེན་པོའི་རྒྱུན་ཡིན་པའི་ཕྱིར། གཉིས་པ་གྲུབ་སྟེ། བསམ་གཏན་དང་པོའི་ཡན་
ལག་ཏུ་གྱུར་པའི་དགའ་བདེ་གཉིས་ནས། བཞི་པའི་ཡན་ལག་ཏུ་གྱུར་པའི་ཚོར་བ་
བཏང་སྙོམས་ཀྱི་བར་རྣམས་གཉེན་པོས་སྤང་བྱ་སྤང་བའི་ཕན་ཡོན་གྱི་ཡན་ལག་ཡིན་
པའི་ཕྱིར། གསུམ་པ་གྲུབ་སྟེ། ཏིང་ངེ་འཛིན་རྣམས་ཀྱི་གཉེན་པོའི་ཡན་ལག་དང༌།
ཕན་ཡོན་གྱི་ཡན་ལག་རྣམས་ཀྱི་རྟེན་བྱེད་པའི་ཕྱིར། རྟགས་གསུམ་ག་གྲུབ་སྟེ། ཀུན་
བཏུས་ལས། གཉེན་པོའི་ཡན་ལག་དང་ཕན་ཡོན་གྱི་ཡན་ལག་དང་དེ་གཉིས་ཀའི་
གནས་ཀྱི་ཡན་ལག་གི་ཕྱིར་རོ། །ཞེས་གསུངས་པའི་ཕྱིར། །
གསུམ་པ་སོ་སོའི་ངོ་བོ་ངོས་བཟུང་བ་ལ། བསམ་གཏན་དང་པོའི་ཡན་ལག་ཏུ་
གྱུར་པའི་རྟོག་དཔྱོད་གཉིས་སུ་ཕྱེ་བའི་རྟོག་པ་ནི། རང་ཡུལ་ལ་རྩིང་བའི་རྣམ་པས་
-312 -



བསམ་གཟུགས་ཀྱི་མཐའ་དཔྱོད།
འཇུག་པའི་སེམས་བྱུང་གཅིག་ལ་བྱེད། དེའི་ཡན་ལག་ཏུ་གྱུར་པའི་རྟོག་དཔྱོད་གཉིས་
སུ་ཕྱེ་བའི་དཔྱོད་པ་ནི་རང་ཡུལ་ལ་ཞིབ་པའི་རྣམ་པས་འཇུག་པའི་སེམས་བྱུང་གཅིག་
ལ་བྱེད་དེ། མཛོད་ལས། རྟོག་དང་དཔྱོད་པ་རྩིང་ཞིབ་ཉིད། །ཞེས་དང་། ཀུན་བཏུས་
ལས། རྟོག་པ་གང་ཞེ་ན། སེམས་པའམ། ཤེས་རབ་ལ་བརྟེན་ནས། ཀུན་ཏུ་འཚོལ་
བའི་ཡིད་ཀྱིས་བརྗོད་པ་སྟེ། དེ་ནི་སེམས་རྩིང་བའོ། །དཔྱོད་པ་གང་ཞེ་ན། སེམས་
པའམ། ཤེས་རབ་ལ་བརྟེན་ནས་སོ་སོར་རྟོགས་པའི་ཡིད་ཀྱིས་བརྗོད་པ་སྟེ། དེ་ནི་
སེམས་ཞིབ་པའོ། །ཞེས་གསུངས་པའི་ཕྱིར། དེས་ན་བསམ་གཏན་དང་པོའི་ཡན་ལག་
ཏུ་གྱུར་པའི་རྟོག་པ་དེ། སེམས་རྩིང་བའི་རྣམ་པ་ཅན་དང་། དེའི་ཡན་ལག་ཏུ་གྱུར་པའི་
དཔྱོད་པ་དེ་སེམས་ཞིབ་པའི་རྣམ་པ་ཅན་ཡིན་ན། དེ་གཉིས་བསམ་གཏན་དང་པོའི་
དངོས་གཞིའི་སྙོམས་འཇུག་ཙམ་པོ་བའི་ཡན་ལག་ཏུ་ལྡན་པར་འགལ་ལོ། །ཞེ་ན།
སྐྱོན་མེད་དེ། བསམ་གཏན་དང་པོའི་ཡན་ལག་ཏུ་གྱུར་པའི་རྟོག་པ་དེས་རང་དང་
མཚུངས་ལྡན་གྱི་བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་དེ་ཧ་
ཅང་རྩིང་བར་མི་བྱེད། དེའི་ཡན་ལག་ཏུ་གྱུར་པའི་དཔྱོད་པ་དེས་རང་དང་མཚུངས་ལྡན་
གྱི་ (༣༣ན)བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་དེ་ཧ་ཅང་
ཞིབ་པར་མི་བྱེད་པ་ཡིན་པའི་ཕྱིར། དཔེར་ན། མར་གསར་པ་ཆུ་གྲང་མོའི་ནང་དུ་
བཅུག་སྟེ་ཉི་མའི་འོད་ཟེར་ལ་བཞག་པའི་ཚེ་ཉི་མས་ཧ་ཅང་ཚ་བར་མི་བྱེད་ཆུས་ཧ་ཅང་
གྲང་བར་མི་བྱེད་པ་བཞིན་ནོ། །
མཛོད་པའི་ལུགས་ལ། བསམ་གཏན་དང་པོའི་ཡན་ལག་ཏུ་གྱུར་པའི་དགའ་བ་
ནི་དེར་གྱུར་པའི་ཚོར་བ་ཡིད་བདེ་གཅིག་ལ་འཇོག་སྟེ། མཛོད་ལས། ལུང་རྣམ་གཉིས་
ཕྱིར་དགའ་ཡིད་བདེ། །ཞེས་གསུངས་པའི་ཕྱིར། དེའི་ཡན་ལག་ཏུ་གྱུར་པའི་བདེ་བ་ནི་
ཤིན་སྦྱངས་གི་བདེ་བ་ལ་བྱེད་དེ། མཛོད་ལས། དང་པོ་ནི། ཤིན་ཏུ་སྦྱངས་པ་བདེ་བ་
- 313 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༩༽
ཡིན། །ཞེས་གསུངས་པའི་ཕྱིར། །
རང་ལུགས་ནི། བསམ་གཏན་དང་པོའི་ཡན་ལག་ཏུ་གྱུར་པའི་ཚོར་བ་སིམ་པར་
མྱོང་བ་དེ་ཆོས་ཅན། བདེ་བ་ཞེས་བརྗོད་པའི་རྒྱུ་མཚན་ཡོད་དེ། རང་རྒྱུད་ལྡན་གྱི་གང་
ཟག་གི་རྒྱུད་ཀྱི་དབང་པོ་རྟེན་བཅས་ལས་རུང་དུ་བྱེད་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར། དེ་ཆོས་ཅན། དགའ་བ་ཞེས་བརྗོད་པའི་རྒྱུ་མཚན་ཡོད་དེ། རང་དང་
མཚུངས་ལྡན་གྱི་རྣམ་ཤེས་འཁོར་བཅས་དགའ་བ་རྣམས་ཀྱིས་ཚིམ་པར་བྱས་པའི་སྒོ་
ནས་སེམས་ལས་རུང་དུ་བྱེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར་རོ། །དེ་སྐད་
དུ་ཡང་། ཉན་ས་ལས། གཟུགས་ཀྱི་ལུས་དང༌། ཡིད་ཀྱི་ལུས་ཀྱི་ཚོར་བའི་བདེ་བ་དང་
ཤིན་ཏུ་སྦྱངས་པའི་བདེ་བ་སོ་སོར་མྱོང་བར་བྱེད་པས་ནི། དེའི་ཕྱིར་བདེ་བ་ལུས་ཀྱིས་
མྱོང་ལ། ཞེས་གསུངས་པའི་ཕྱིར། །
བསམ་གཏན་དང་པོའི་ཡན་ལག་ཏུ་གྱུར་པའི་ཏིང་ངེ་འཛིན་ནི་དེ་དང་མཚུངས་
ལྡན་གྱི་སེམས་སེམས་བྱུང་རྣམས་དམིགས་པ་གཅིག་ལ་སྡུད་པར་བྱེད་པའི་བསམ་
གཏན་དང་པོའི་ཡིད་བྱེད་ཅིག་ལ་བྱེད། བྱེ་བྲག་སྨྲ་བ་ན་རེ། བསམ་གཏན་དང་པོའི་
ཡན་ལག་ཏུ་གྱུར་པའི་ཏིང་ངེ་འཛིན་དེ། བསམ་གཏན་དང་པོའི་དངོས་གཞིའི་སྙོམས་
འཇུག་ཀྱང་ཡིན། དེའི་ཡན་ལག་ཀྱང་ཡིན། དེ་ལས་གཞན་པའི་(༣ ༣བ)ཡན་ལག་
རྣམས་དེའི་ཡན་ལག་ཡིན་ཀྱང་དེའི་དངོས་གཞིའི་སྙོམས་འཇུག་མ་ཡིན་པའི་ཕྱིར།
ཞེས་ཟེར།
རང་ལུགས་ནི། བསམ་གཏན་དང་པོའི་ཡན་ལག་ཏུ་གྱུར་པའི་རྟོག་པ་ནི་ཡན་
ལག་ལྔ་པའི་བསམ་གཏན་དང་པོའི་དངོས་གཞིའི་སྙོམས་འཇུག་མིན་ཀྱང་། དེའི་དངོས་
གཞི་སྙོམས་འཇུག་ཡིན་ཏེ །ཡན་ལག་བཞི་པའི་དམག་གི་ནང་ཚན་དུ་གྱུར་པའི་རྟ་པའི་
དམག་དེ་ཡན་ལག་བཞི་པའི་དམག་མིན་ཀྱང་། དམག་ཡིན་པ་བཞིན་ཡིན་པའི་ཕྱིར།
- 314 -



བསན
བསམ་གཟུགས་ཀྱི་མཐའ་དཔྱོད། །
དེ་སྐད་དུ་ཡང་། མཛོད་འགྲེལ་ལས། ཏིང་ངེ་འཛིན་ནི་ཡན་ལག་ཀྱང་ཡིན་ལ་བསམ་
གཏན་ཡང་ཡིན་ནོ། །ལྷག་མ་རྣམས་ནི་ཡན་ལག་དག་ཡིན་ནོ་ཞེས་གྲག་གོ །ཡན་ལག་
བཞི་པའི་དམག་ཇི་ལྟ་བར་ཡན་ལག་ལྔ་པའི་བསམ་གཏན་ཡང་དེ་དང་འདྲ་ལ། ཞེས་
གསུངས་པའི་ཕྱིར།
།
བསམ་གཏན་གཉིས་པའི་ཡན་ལག་ཏུ་གྱུར་པའི་ནང་རབ་ཏུ་དང་བ་དེ་གང་ཞེ་ན།
བྱེ་བྲག་སྨྲ་བ་ན་རེ། བསམ་གཏན་དང་པོ་ལས་ངེས་པར་འབྱུང་བའི་ཡིད་ཆེས་པའི་དད་
པ་ལ་བྱེད། ཞེས་ཟེར། དེ་སྐད་དུ་ཡང་། མཛོད་ལས། རབ་ཏུ་དང་བ་དད་པ་ཡིན། །
ཞེས་གསུངས་པའི་ཕྱིར། །
རང་ལུགས་ནི། བསམ་གཏན་གཉིས་པའི་ཡན་ལག་ཏུ་གྱུར་པའི་དྲན་ཤེས་བཞིན་
བཏང་སྙོམས་གསུམ་པོ་དེ་དེའི་ཡན་ལག་ཏུ་ནང་རབ་ཏུ་དང་བ་ཡིན་ཏེ། བསྡུ་བ་ལས།
དེའི་ནང་ཡོངས་སུ་དང་བའི་ཆོས་ཀྱི་ངོ་བོ་ཉིད་གང་ཞེ་ན། སྨྲས་པ། དྲན་པ་དང་། ཤེས་
བཞིན་དང་། བཏང་སྙོམས་ཀྱི་ངོ་བོ་ཉིད་དོ། །ཞེས་གསུངས་པའི་ཕྱིར། །
དེའི་ཡན་ལག་ཏུ་གྱུར་པའི་དགའ་བདེ་གཉིས་ངོ་བོ་གཅིག་ཡིན་ཏེ། དེའི་ཡན་
ལག་ཏུ་གྱུར་པའི་ཚོར་བ་སིམ་པར་མྱོང་བ་དེས་རང་རྒྱུད་ལྡན་གྱི་གང་ཟག་གི་རྒྱུད་ཀྱི་
དབང་པོ་རྟེན་བཅས་དེ་ལས་རུང་དུ་བྱེད་པའི་ཆ་ནས་བདེ་བ་དང་། རང་དང་མཚུངས་
ལྡན་གྱི་རྣམ་ཤེས་འཁོར་བཅས་དགའ་བ་རྣམས་ཀྱིས་ཚིམ་པར་བྱེད་པའི་སྒོ་ནས་དགའ་
བར་བཞག་པའི་ཕྱིར། ཏིང་ངེ་འཛིན་ནི་རང་དང་མཚུངས་ལྡན་(༣༤ན)གྱི་སེམས་
སེམས་བྱུང་རྣམས་དམིགས་པ་གཅིག་ལ་སྡུད་པར་བྱེད་པའི་བསམ་གཏན་གཉིས་པའི་
ཡིད་བྱེད་ཅིག་ལ་བྱེད། བསམ་གཏན་གསུམ་པའི་ཡན་ལག་ཏུ་གྱུར་པའི་བདེ་བ་ནི།
དགའ་བའི་ཀུན་དཀྲིས་དང་བྲལ་བའི་སེམས་ཚོར་བདེ་བའི་དབང་པོ་ལ་བྱེད། དེའི་
ཡན་ལག་ཏུ་གྱུར་པའི་དྲན་པ་ནི། དགའ་བའི་ཀུན་དཀྲིས་ལྡོག་པའི་དམིགས་རྣམ་མི་
-315 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༩༽ །
བརྗེད་པར་འཛིན་པའི་བསམ་གཏན་གསུམ་པའི་ཡིད་བྱེད་ཅིག་ལ་བྱེད། དེའི་ཤེས་
བཞིན་ནི་བྱིང་རྒོད་འབྱུང་མི་འབྱུང་རྟོག་པའི་བསམ་གཏན་གསུམ་པའི་ཡིད་བྱེད་གཅིག་
ལ་བྱེད། བཏང་སྙོམས་ནི་རྟོག་དཔྱོད་གཉིས་དང་དགའ་བའི་སྐྱོན་དང་བྲལ་བའི་སྒོ་
ནས་མི་མཉམ་པ་མེད་པར། རང་གི་དམིགས་པ་ལ་རྩེ་གཅིག་ཏུ་འཇོག་པའི་འདུ་བྱེད་
བཏང་སྙོམས་གཅིག་ལ་བྱེད། ཏིང་ངེ་འཛིན་ནི་སྔར་དང་འདྲ། བསམ་གཏན་དང་པོར་
དྲན་ཤེས་བཞིན་བཏང་སྙོམས་ཡོད་ཀྱང་ཡན་ལག་ཏུ་མི་སྨོས། གཉིས་པར་དེ་གསུམ་
ལ་རང་མིང་གིས་མ་སྨོས། གསུམ་པར་དེ་གསུམ་ལ་རང་མིང་གིས་སྨོས་པའི་རྒྱུ་མཚན་
གང་ཞེ་ན། དེའི་རྒྱུ་མཚན་ཡོད་དེ་བསམ་གཏན་དང་པོར་རྟོག་དཔྱོད་ཀྱི་རྙོག་མ་དང་
བཅས་པ་དང་། གཉིས་པར་དགའ་བའི་ཀུན་དཀྲིས་དང་བཅས། གསུམ་པ་དེ་དང་
བྲལ་བའི་རྒྱུ་མཚན་གྱིས་དེ་ལྟར་རྗོད་པའི་ཕྱིར། དེ་སྐད་དུ་ཡང་། བསྡུ་བ་ལས། དེ་ལ་
བསམ་གཏན་དང་པོ་ལ་ནི་དྲན་པ་དང་། ཤེས་བཞིན་དང་། བཏང་སྙོམས་དག །རྟོག་
པ་དང༌། དཔྱོད་པའི་སྒོ་དག་གིས་མངོན་པར་བསྒྲུབས་པས་ན་དེའི་ཕྱིར་ཡོད་ཀྱང་མ་
སྨོས་སོ། །བསམ་གཏན་གཉིས་པ་ལ་ནི་ངོ་བོ་ཉིད་ལས་ལས་བྱེད་པ་དག་ཡིན་ཡང་
སེམས་དགའ་བའི་ཉོན་མོངས་པས་ཀུན་ནས་དཀྲིས་པ་ཡིན་པས་དེའི་ཕྱིར་ནང་ཡོངས་
སུ་དང་བའི་མིང་གིས་བསྟན་ཏོ། །བསམ་གཏན་གསུམ་པ་ལ་ནི་སེམས་ཀྱི་ཉེ་བའི་ཉོན་
མོངས་པ་དེ་དང་བྲལ་བའི་ཕྱིར། རང་གི་མཚན་ཉིད་དེ་ཁོ་ནས་བསྟན་ཏེ། ཞེས་སོ། །
བཞི་པ་ནི། (༣༤བ)བསམ་གཏན་བཞི་པའི་ཡན་ལག་ཏུ་གྱུར་པའི་དྲན་པ་དང་
བཏང་སྙོམས་གཉིས་ལ་ཡོངས་དག་གིས་སྒྲས་སྟོན་པའི་རྒྱུ་མཚན་ཡོད་དེ། དེ་བསམ་
གཏན་གྱི་སྐྱོན་བརྒྱད་ལས་གྲོལ་པའི་རྒྱུ་མཚན་གྱི་དེ་ལྟར་བརྗོད་པའི་ཕྱིར། །
དེའི་སྐྱོན་བརྒྱད་ནི། རྟོག་དཔྱོད་གཉིས། དབུགས་འབྱུང་རྔུབ་གཉིས། ཟག་
བཅས་ཀྱི་ཚོར་བ་བདེ་བ་དང་ཡིད་བདེ་གཉིས། སྡུག་བསྔལ་དང་ཡིད་མི་བདེ་གཉིས་
- 316 -



བསམ་
བསམ་གཟུགས་ཀྱི་མཐའ་དཔྱོད།
རྣམས་ཡིན་ཏེ། མཛོད་ལས། སྐྱོན་བརྒྱད་ལས་ནི་གྲོལ་བའི་ཕྱིར། །བཞི་པ་གཡོ་བ་
མེད་པ་ཡིན། །རྟོག་དང་དཔྱོད་དང་དབུགས་དག་དང་། །བདེ་བ་ལས་སོགས་བཞི་ཡིན་
ནོ། །ཞེས་གསུངས་པའི་ཕྱིར། །
བསམ་གཏན་བཞི་པའི་ཡན་ལག་ཏུ་གྱུར་པའི་ཤེས་བཞིན་མི་འཇོག་པའི་རྒྱུ་མཚན་
ཡོད་དེ། དེར་བྱིང་རྒོད་འབྱུང་མི་འབྱུང་རྟོག་མི་དགོས་པའི་ཕྱིར་ཏེ། བསམ་གཏན་བཞི་
པ་དེ་སྐྱོན་བརྒྱད་ལས་གྲོལ་བའི་ཕྱིར། བསམ་གཏན་བཞི་པའི་དངོས་གཞིའི་སྙོམས་
འཇུག་དེ་ཚོར་བ་བཏང་སྙོམས་ཕན་ཡོན་གྱི་ཡན་ལག་ཏུ་ལྡན་ཡང་དེ་ཡིན་ན་དེ་དང་
ལྡན་མི་དགོས་པའི་ཕྱིར་ཏེ། བདེ་བ་ཅན་གྱི་རྟེན་ཅན་གྱི་གང་ཟག་གི་རྒྱུད་ཀྱི་བསམ་
གཏན་བཞི་པའི་དངོས་གཞིའི་སྙོམས་འཇུག་དེ་ཚོར་བ་བཏང་སྙོམས་ཕན་ཡོན་གྱི་ཡན་
ལག་ཏུ་མི་ལྡན་པའི་ཕྱིར་ཏེ། ཞིང་བཀོད་ཀྱི་མདོ་ལས། ཀུན་དགའ་བོ་ཞིང་དེ་ན་བདེ་
བ་ཡང་མ་ཡིན་སྡུག་བསྔལ་ཡང་མ་ཡིན་པའི་ཚོར་བའི་སྒྲ་ཡང་མེད་ན་སྡུག་བསྔལ་གྱི་
སྒྲ་དག་ལྟ་ག་ལ་ཡོད། ཞེས་གསུངས་པའི་ཕྱིར། གཞན་ཡང་། དེ་མི་དགོས་ཏེ། སངས་
རྒྱས་འཕགས་པའི་རྒྱུད་ཀྱི་བསམ་གཏན་བཞི་པའི་དངོས་གཞིའི་སྙོམས་འཇུག་དེ་དང་
མི་ལྡན་པའི་ཕྱིར་ཏེ། ཚོར་བ་རྣམས་ཀྱི་ནང་ནས་ཚོར་བ་བདེ་བ་མཆོག་ཡིན་པའི་ཕྱིར།
བསམ་གཏན་བཞི་པོ་ལ་མི་འདྲ་བའི་ཁྱད་པར་ཅི་ཡོད་ཅེ་ན་ཡོད་དེ། ཏིང་ངེ་འཛིན་
ཡོངས་སུ་རྫོགས་མ་རྫོགས་དང༌། ཕན་འདོགས་པ་ཡོངས་སུ་རྫོགས་མ་རྫོགས་དང༌།
ཡོངས་སུ་དག་པ་ཡོངས་སུ་རྫོགས་མ་( ༣༥ན)རྫོགས་ཀྱི་ཁྱད་པར་ཡོད་པའི་ཕྱིར་ཏེ།
བསྡུ་བ་ལས། བསམ་གཏན་དང་པོ་དང་གཉིས་པ་ལ་ཁྱད་པར་ཅི་ཡོད་ཅེ་ན། སྨྲས་པ་
ཏིང་ངེ་འཛིན་ཡོངས་སུ་རྫོགས་པའི་ཁྱད་པར་ཡོད་དོ། །གཉིས་པ་དང་གསུམ་པ་ལ་
ཁྱད་པར་ཅི་ཡོད་ཅེ་ན། སྨྲས་པ། ཕན་འདོགས་པ་ཡོངས་སུ་རྫོགས་པའི་ཁྱད་པར་ཡོད་
དོ། །བསམ་གཏན་གསུམ་པ་དང་བཞི་པ་ལ་ཁྱད་པར་ཅི་ཡོད་ཅེ་ན། སྨྲས་པ། ཡོངས་
-317 -



རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༼༤༽
སུ་དག་པ་ཡོངས་སུ་རྫོགས་པའི་ཁྱད་པར་ཡོད་དོ། །ཞེས་གསུངས་པའི་ཕྱིར། བསམ་
གཏན་བཞི་པོ་དེ་ལ་མི་འདྲ་བའི་ཁྱད་པར་ཡོད་ཀྱང་། འགལ་བ་ནི་མ་ཡིན་ཏེ། སངས་
རྒྱས་འཕགས་པའི་རྒྱུད་ཀྱི་བསམ་གཏན་གྱི་དངོས་གཞིའི་སྙོམས་འཇུག་ཡིན་ན་བསམ་
གཟུགས་བརྒྱད་ཀ་ཡིན་དགོས་པའི་ཕྱིར། དེའི་རྒྱུད་ཀྱི་དྲན་པ་ཉེར་གཞག་ཡིན་ན།
བྱང་ཕྱོགས་སོ་བདུན་པོ་ཐམས་ཅད་ཡིན་དགོས་པའི་ཕྱིར། བསམ་གཏན་བཞི་པོ་
རྣམས་ནི། ཟག་བཅས་ཀྱི་ཚོར་བ་བདེ་སྡུག་མངོན་འགྱུར་བ་ཕྲ་རགས་ལས་ངེས་པར་
འབྱུང་བ་ཚོར་བར་བྱེད་ཀྱི། ཟག་བཅས་ཀྱི་ཚོར་བ་བཏང་སྙོམས་ལས་ངེས་པར་འབྱུང་
བ་ཚོར་བ་མི་བྱེད་དེ། སོ་སོ་སྐྱེ་བོ་རང་ག་བ་རྣམས་ཀྱི་འདུ་བྱེད་ཀྱི་སྡུག་བསྔལ་སྡུག་
བསྔལ་གྱི་རང་བཞིན་ཏུ་རྟོགས་པར་དཀའ་བའི་ཕྱིར། ཟག་བཅས་ཀྱི་ཚོར་བ་བདེ་སྡུག་
མངོན་གྱུར་བ་ཕྲ་རགས་ལས་ངེས་པར་འབྱུང་བའི་དབང་དུ་བྱས་ནས་བསམ་གཏན་
བཞི་བཞག་པ་ཡིན་ཏེ། ཟག་བཅས་ཀྱི་ཚོར་བ་སྡུག་བསྔལ་རགས་པ་ཡིད་མི་བདེ་དང་
སྡུག་བསྔལ་ཕྲ་བ་སྡུག་བསྔལ་གྱི་གནས་ངན་ལེན་དང་བདེ་བ་རགས་པ་ཡིད་བདེ་དང་།
ཕྲ་བ་བདེ་བའི་དབང་པོ་ལས་ངེས་པར་འབྱུང་བའི་དབང་དུ་བྱས་ནས་རིམ་པ་བཞིན་དུ་
བསམ་གཏན་བཞིར་བཞག་པའི་ཕྱིར། ཟག་བཅས་ཀྱི་འདུ་ཤེས་ཕྲ་རགས་ལས་ངེས་
པར་འབྱུང་བའི་དབང་དུ་བྱས་ནས། གཟུགས་མེད་བཞིར་བཞག་པ་ཡིན་ཏེ། ཟག་
བཅས་ཀྱི་འདུ་ཤེས་དེ་ལ། ཐོགས་པའི་འདུ་ཤེས་དང་ནང་རྣམ་ཤེས་(༣༥བ)ལ་བཀྲ་
བར་འཛིན་པའི་འདུ་ཤེས་གཉིས་ཡོད་ཅིང་། དང་པོ་ལ་ཕྱི་རོལ་གྱི་གཟུགས་ལ་ཐོགས་
པའི་འདུ་ཤེས་དང་། གཉེན་པོ་ནམ་མཁའི་འདུ་ཤེས་གཉིས། ནང་རྣམ་ཤེས་ལ་བཀྲ་
བར་འཛིན་པ་ལ་སྤང་བྱ་རྣམ་ཤེས་ལ་བརྟེན་པ་དང༌། གཉེན་པོ་ཅི་ཡང་མེད་ཀྱི་འདུ་
ཤེས་གཉིས་ཏེ་བཞི་ལས་ངེས་པར་འབྱུང་བའི་དབང་དུ་བྱས་ནས། གཟུགས་མེད་བཞིར་
རིམ་པ་བཞིན་དུ་བཞག་པའི་ཕྱིར། འབྲས་བུ་ནི། བསམ་གཏན་དང་པོའི་དངོས་གཞིའི་
- 318 -



བསམ་གཟུགས་ཀྱི་མཐའ་དཔྱོད།
སྙོམས་འཇུག་ཆུང་འབྲིང་ཆེན་པོ་གསུམ་བསྒོམས་པ་ལ་བརྟེན་ནས། རིམ་པ་བཞིན་དུ་
ཚངས་རིས། ཚངས་པ་མདུན་ན་འདོན། ཚངས་ཆེན་རྣམས་ཀྱིས་སྐྱེ་བ་འགྲུབ་པར་བྱེད།
གཉིས་པའི་སྙོམས་འཇུག་ཆུང་འབྲིང་ཆེན་པོ་གསུམ་བསྒོམས་པ་ལ་བརྟེན་ནས། རིམ་
པ་བཞིན་དུ་འོད་ཆུང་། ཚད་མེད་འོད། འོད་གསལ་རྣམས་ཀྱི་སྐྱེ་བ་དེ་འགྲུབ་པར་བྱེད།
གསུམ་པའི་སྙོམས་འཇུག་ཆུང་འབྲིང་ཆེན་པོ་གསུམ་བསྒོམས་པ་ལ་བརྟེན་ནས་རིམ་པ་
བཞིན་དུ། དགེ་ཆུང་། ཚད་མེད་དགེ །དགེ་རྒྱས་རྣམས་ཀྱི་སྐྱེ་བ་འགྲུབ་པར་བྱེད།
བཞི་པའི་དངོས་གཞིའི་སྙོམས་འཇུག་དེ་རྣམས་རིམ་པ་བཞིན་དུ་བསྒོམས་པ་ལ་
བརྟེན་ནས། སྤྲིན་མེད། བསོད་ནམས་སྐྱེས། འབྲས་བུ་ཆེ་བ་རྣམས་སུ་སྐྱེ། བསམ་
གཏན་གྱི་སྤྲེལ་སྒོམ་ལྔ་བྱས་པ་ལ་བརྟེན་ནས་གནས་གཙང་ལྔ་རྣམས་སུ་སྐྱེ། ནམ་མཁའ་
མཐའ་ཡས་སྐྱེ་མཆེད་ཀྱི་དངོས་གཞིའི་སྙོམས་འཇུག་དག་པ་བ་ཆུང་འབྲིང་ཆེན་པོ་གསུམ་
བསྒོམས་པ་ལ་བརྟེན་ནས་གཟུགས་མེད་ནམ་མཁའི་སྐྱེ་བ་བཟང་ངན་འབྲིང་གསུམ་དུ་
སྐྱེ། དེས་ཕྱི་མ་རྣམས་ལ་རིགས་འགྲེ །སྐྱེ་བ་བཟང་ངན་གྱི་ཁྱད་པར་ནི། ཚེ་རིང་ཐུང་
དང་། ཉོན་མོངས་མང་ཉུང་སོགས་ལ་འཇོག །
གཞུང་འདི་གང་ལས་འཕྲོས་ན་གོང་དུ་གོ་ཆའི་སྒྲུབ་པ་བཤད་ནས། དེ་རྗེས་སུ་
འཇུག་སྒྲུབ་བཤད་པ་ལ། འོ་ན། དེ་ལ་དུ་ཡོད་ཅེ་ན། དེ་འཆད་པ་ལ་འདི་བྱུང་། དོན་ནི།
འཇུག་སྒྲུབ་(༣༦ན)ཆོས་ཅན། ཁྱོད་ལ་དབྱེ་ན་དགུ་ཡོད་དེ། བསམ་གཏན་གཟུགས་
མེད་ལ་འཇུག་པའི་སྒྲུབ་པ་ནས། རྣམ་མཁྱེན་ལ་འཇུག་པའི་ཁྱོད་ཀྱི་བར་དགུ་ཡོད་
པའི་ཕྱིར།། །། །
ཤེར་ཕྱིན་མན་ངག་སྙིང་པོའི་དཀའ་བའི་གནད། །ལུང་རིགས་ལམ་ནས་དྲངས་ཏེ་
མ་ནོར་བར། །གསལ་མཛད་ཆོས་ཀྱི་རྒྱལ་མཚན་དེའི་བཞེད་སྲོལ། །བརྒྱུད་འཛིན་དང་
བཅས་བསྐལ་བརྒྱར་དར་རྒྱས་ཤོག །དགེ་ལེགས་འཕེལ།། །།
- 319 -



ਸਨ ਕਿ ਉਸ ਦੀ ਸਮਝ



（གངས་ཅན་ཁྱད་ནོར་》དཔེ་ཚོགས་ཆེན་མོའི་བསྡུ་སྒྲིག་དང་
ལས་ཞུགས་མི་སྣའི་མཚན་ཐོ།
བསྡུ་སྒྲིག་འགན་འཛིན་པ། བློ་བཟང་ལྷུན་གྲུབ། དབང་གྲགས། ཚེ་རིང་། །
ལས་ཞུགས་མི་སྣ། བློ་བཟང་ཆོས་འབྱོར། རྒྱལ་མཚན་བྱམས་པ། ཚེ་བརྟན་རྡོ་རྗེ།།
འཕྲིན་ལས། ཀུན་དགའ་རྒྱལ་མཚན། བློ་བཟང་འཕགས་མཆོག །
ཕུར་བུ། ཕུན་ཚོགས་ཚོགས་གཉིས། བློ་བཟང་འཇིགས་མེད།
ཚེ་རིང་བཀྲ་ཤིས། ཡེ་ཤེས། བསམ་གྲུབ། ཚེ་རིང་མ། ལྷ་སྐྱིད།
ཚེ་རིང་ཆོས་སྒྲོན། རྡོ་རྗེ་མཚོ། ལྷག་པ་སྒྲོལ་མ། བཀྲ་གཡང་།
བྱམས་པ་ཆོས་སྒྲོན། བསོད་ནམས་དབྱངས་ཅན། །



དཔེ་སྒྲིག་འགན་འཁུར་པ། ཚངས་པོ།།
གངས་ཅན་ཁྱད་ཧེར་ལས།
༄༅། །རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ་བཞུགས་སོ། །
(༩/༡༤)
སེར་གཙུག་ནང་བསྟན་དཔེ་རྙིང་འཚོལ་བསྡུ་
ཕྱོགས་སྒྲིག་ཁང་གིས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
པེ་ཅིན་ཀྲུའུ་ཅི་པར་འདེབས་འགན་ཚད་ཀུང་སིས་དཔར་བཏབ།
སྤྱི་ལོ་༢༠༡༢ལོའི་ཟླ་༡ ༢ པར་པར་གཞི་དང་པོ་བསྒྲིགས། །
སྤྱི་ལོ་༢༠༡༢ ལོའི་ཟླ་༡ ༢ པར་པར་ཐེངས་དང་པོ་བཏབ། ་
དེབ་ཚད། ༧༨ ༧mmx ༡༠༩ ༢mm ༡/༡༦
དཔར་གྲངས། ༠༠༠༡-༣༠༠༠
ISBN 978 - 7-80253-572 - 5/B · 157
གསུང་འབུམ་ཆ་ཚང་(དེབ་༡ - ༡༤ཡོད་) ལ་སྒོར། ༧༢༨.༠༠



SEL



༽
་་
ར
ག་ནད།
Elfe
་་་
།
་
གངས་ཅན་ཁྱད་ནོར་དཔེ་ཚོགས།
སྤྱིའི་པོད་ཕྲེང་ཉིས་བརྒྱ་དོན་དྲུག་པ།
ཅན ར ར ) 3:|:
་
།།
ནི་
་་
བ
།
མ།
7
།
EC ལ
་
༤
ཚེས་ ༢ ་
དེ་
་
ཏུ་
ཆེ།
་
|SBN 978-7-30 2 53-522-5
